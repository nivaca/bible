<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Joel</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-ioel">
        <div xml:id="bible-ioel1" n="1">
          <head>Caput 1</head>
          <p xml:id="ioel1_1" n="1">verbum Domini quod factum est ad Iohel filium Fatuhel</p>
          <p xml:id="ioel1_2" n="2">audite hoc senes et auribus percipite omnes habitatores terrae
            si factum est istud in diebus vestris aut in diebus patrum vestrorum</p>
          <p xml:id="ioel1_3" n="3">super hoc filiis vestris narrate et filii vestri filiis suis et
            filii eorum generationi alterae</p>
          <p xml:id="ioel1_4" n="4">residuum erucae comedit lucusta et residuum lucustae comedit
            bruchus et residuum bruchi comedit rubigo</p>
          <p xml:id="ioel1_5" n="5">expergescimini ebrii et flete et ululate omnes qui bibitis vinum
            in dulcedine quoniam periit ab ore vestro</p>
          <p xml:id="ioel1_6" n="6">gens enim ascendit super terram meam fortis et innumerabilis
            dentes eius ut dentes leonis et molares eius ut catuli leonis</p>
          <p xml:id="ioel1_7" n="7">posuit vineam meam in desertum et ficum meam decorticavit nudans
            spoliavit eam et proiecit albi facti sunt rami eius</p>
          <p xml:id="ioel1_8" n="8">plange quasi virgo accincta sacco super virum pubertatis
            suae</p>
          <p xml:id="ioel1_9" n="9">periit sacrificium et libatio de domo Domini luxerunt sacerdotes
            ministri Domini</p>
          <p xml:id="ioel1_10" n="10">depopulata est regio luxit humus quoniam devastatum est
            triticum confusum est vinum elanguit oleum</p>
          <p xml:id="ioel1_11" n="11">confusi sunt agricolae ululaverunt vinitores super frumento et
            hordeo quia periit messis agri</p>
          <p xml:id="ioel1_12" n="12">vinea confusa est et ficus elanguit malogranatum et palma et
            malum et omnia ligna agri aruerunt quia confusum est gaudium a filiis hominum</p>
          <p xml:id="ioel1_13" n="13">accingite vos et plangite sacerdotes ululate ministri altaris
            ingredimini cubate in sacco ministri Dei mei quoniam interiit de domo Dei vestri
            sacrificium et libatio</p>
          <p xml:id="ioel1_14" n="14">sanctificate ieiunium vocate coetum congregate senes omnes
            habitatores terrae in domum Dei vestri et clamate ad Dominum</p>
          <p xml:id="ioel1_15" n="15">a a a diei quia prope est dies Domini et quasi vastitas a
            potente veniet</p>
          <p xml:id="ioel1_16" n="16">numquid non coram oculis vestris alimenta perierunt de domo
            Dei nostri laetitia et exultatio</p>
          <p xml:id="ioel1_17" n="17">conputruerunt iumenta in stercore suo demolita sunt horrea
            dissipatae sunt apothecae quoniam confusum est triticum</p>
          <p xml:id="ioel1_18" n="18">quid ingemuit animal mugierunt greges armenti quia non est
            pascua eis sed et greges pecorum disperierunt</p>
          <p xml:id="ioel1_19" n="19">ad te Domine clamabo quia ignis comedit speciosa deserti et
            flamma succendit omnia ligna regionis</p>
          <p xml:id="ioel1_20" n="20">sed et bestiae agri quasi area sitiens imbrem suspexerunt ad
            te quoniam exsiccati sunt fontes aquarum et ignis devoravit speciosa deserti</p>
        </div>
        <div xml:id="bible-ioel2" n="2">
          <head>Caput 2</head>
          <p xml:id="ioel2_1" n="1">canite tuba in Sion ululate in monte sancto meo conturbentur
            omnes habitatores terrae quia venit dies Domini quia prope est</p>
          <p xml:id="ioel2_2" n="2">dies tenebrarum et caliginis dies nubis et turbinis quasi mane
            expansum super montes populus multus et fortis similis ei non fuit a principio et post
            eum non erit usque in annos generationis et generationis</p>
          <p xml:id="ioel2_3" n="3">ante faciem eius ignis vorans et post eum exurens flamma quasi
            hortus voluptatis terra coram eo et post eum solitudo deserti neque est qui effugiat
            eum</p>
          <p xml:id="ioel2_4" n="4">quasi aspectus equorum aspectus eorum et quasi equites sic
            current</p>
          <p xml:id="ioel2_5" n="5">sicut sonitus quadrigarum super capita montium exilient sicut
            sonitus flammae ignis devorantis stipulam velut populus fortis praeparatus ad
            proelium</p>
          <p xml:id="ioel2_6" n="6">a facie eius cruciabuntur populi omnes vultus redigentur in
            ollam</p>
          <p xml:id="ioel2_7" n="7">sicut fortes current quasi viri bellatores ascendent murum vir
            in viis suis gradietur et non declinabunt a semitis suis</p>
          <p xml:id="ioel2_8" n="8">unusquisque fratrem suum non coartabit singuli in calle suo
            ambulabunt sed et per fenestras cadent et non demolientur</p>
          <p xml:id="ioel2_9" n="9">urbem ingredientur in muro current domos conscendent per
            fenestras intrabunt quasi fur</p>
          <p xml:id="ioel2_10" n="10">a facie eius contremuit terra moti sunt caeli sol et luna
            obtenebrati sunt et stellae retraxerunt splendorem suum</p>
          <p xml:id="ioel2_11" n="11">et Dominus dedit vocem suam ante faciem exercitus sui quia
            multa sunt nimis castra eius quia fortia et facientia verbum eius magnus enim dies
            Domini et terribilis valde et quis sustinebit eum</p>
          <p xml:id="ioel2_12" n="12">nunc ergo dicit Dominus convertimini ad me in toto corde
            vestro in ieiunio et in fletu et in planctu</p>
          <p xml:id="ioel2_13" n="13">et scindite corda vestra et non vestimenta vestra et
            convertimini ad Dominum Deum vestrum quia benignus et misericors est patiens et multae
            misericordiae et praestabilis super malitia</p>
          <p xml:id="ioel2_14" n="14">quis scit si convertatur et ignoscat et relinquat post se
            benedictionem sacrificium et libamen Domino Deo nostro</p>
          <p xml:id="ioel2_15" n="15">canite tuba in Sion sanctificate ieiunium vocate coetum</p>
          <p xml:id="ioel2_16" n="16">congregate populum sanctificate ecclesiam coadunate senes
            congregate parvulos et sugentes ubera egrediatur sponsus de cubili suo et sponsa de
            thalamo suo</p>
          <p xml:id="ioel2_17" n="17">inter vestibulum et altare plorabunt sacerdotes ministri
            Domini et dicent parce Domine populo tuo et ne des hereditatem tuam in obprobrium ut
            dominentur eis nationes quare dicunt in populis ubi est Deus eorum</p>
          <p xml:id="ioel2_18" n="18">zelatus est Dominus terram suam et pepercit populo suo</p>
          <p xml:id="ioel2_19" n="19">et respondit Dominus et dixit populo suo ecce ego mittam vobis
            frumentum et vinum et oleum et replebimini eo et non dabo vos ultra obprobrium in
            gentibus</p>
          <p xml:id="ioel2_20" n="20">et eum qui ab aquilone est procul faciam a vobis et expellam
            eum in terram inviam et desertam faciem eius contra mare orientale et extremum eius ad
            mare novissimum et ascendet fetor eius et ascendet putredo eius quia superbe egit</p>
          <p xml:id="ioel2_21" n="21">noli timere terra exulta et laetare quoniam magnificavit
            Dominus ut faceret</p>
          <p xml:id="ioel2_22" n="22">nolite timere animalia regionis quia germinaverunt speciosa
            deserti quia lignum adtulit fructum suum ficus et vinea dederunt virtutem suam</p>
          <p xml:id="ioel2_23" n="23">et filii Sion exultate et laetamini in Domino Deo vestro quia
            dedit vobis doctorem iustitiae et descendere faciet ad vos imbrem matutinum et serotinum
            in principio</p>
          <p xml:id="ioel2_24" n="24">et implebuntur areae frumento et redundabunt torcularia vino
            et oleo</p>
          <p xml:id="ioel2_25" n="25">et reddam vobis annos quos comedit lucusta bruchus et rubigo
            et eruca fortitudo mea magna quam misi in vos</p>
          <p xml:id="ioel2_26" n="26">et comedetis vescentes et saturabimini et laudabitis nomen
            Domini Dei vestri qui fecit vobiscum mirabilia et non confundetur populus meus in
            sempiternum</p>
          <p xml:id="ioel2_27" n="27">et scietis quia in medio Israhel ego sum et ego Dominus Deus
            vester et non est amplius et non confundetur populus meus in aeternum</p>
          <p xml:id="ioel2_28" n="28">et erit post haec effundam spiritum meum super omnem carnem et
            prophetabunt filii vestri et filiae vestrae senes vestri somnia somniabunt et iuvenes
            vestri visiones videbunt</p>
          <p xml:id="ioel2_29" n="29">sed et super servos et ancillas in diebus illis effundam
            spiritum meum</p>
          <p xml:id="ioel2_30" n="30">et dabo prodigia in caelo et in terra sanguinem et ignem et
            vaporem fumi</p>
          <p xml:id="ioel2_31" n="31">sol vertetur in tenebras et luna in sanguinem antequam veniat
            dies Domini magnus et horribilis</p>
          <p xml:id="ioel2_32" n="32">et erit omnis qui invocaverit nomen Domini salvus erit quia in
            monte Sion et in Hierusalem erit salvatio sicut dixit Dominus et in residuis quos
            Dominus vocaverit</p>
        </div>
        <div xml:id="bible-ioel3" n="3">
          <head>Caput 3</head>
          <p xml:id="ioel3_1" n="1">quia ecce in diebus illis et in tempore illo cum convertero
            captivitatem Iuda et Hierusalem</p>
          <p xml:id="ioel3_2" n="2">congregabo omnes gentes et deducam eas in valle Iosaphat et
            disceptabo cum eis ibi super populo meo et hereditate mea Israhel quos disperserunt in
            nationibus et terram meam diviserunt</p>
          <p xml:id="ioel3_3" n="3">et super populum meum miserunt sortem et posuerunt puerum in
            prostibulum et puellam vendiderunt pro vino ut biberent</p>
          <p xml:id="ioel3_4" n="4">verum quid vobis et mihi Tyrus et Sidon et omnis terminus
            Palestinorum numquid ultionem vos redditis mihi et si ulciscimini vos contra me cito
            velociter reddam vicissitudinem vobis super caput vestrum</p>
          <p xml:id="ioel3_5" n="5">argentum enim meum et aurum tulistis et desiderabilia mea et
            pulcherrima intulistis in delubra vestra</p>
          <p xml:id="ioel3_6" n="6">et filios Iuda et filios Hierusalem vendidistis filiis Graecorum
            ut longe faceretis eos de finibus suis</p>
          <p xml:id="ioel3_7" n="7">ecce ego suscitabo eos de loco in quo vendidistis eos et
            convertam retributionem vestram in caput vestrum</p>
          <p xml:id="ioel3_8" n="8">et vendam filios vestros et filias vestras in manibus filiorum
            Iuda et venundabunt eos Sabeis genti longinquae quia Dominus locutus est</p>
          <p xml:id="ioel3_9" n="9">clamate hoc in gentibus sanctificate bellum suscitate robustos
            accedant ascendant omnes viri bellatores</p>
          <p xml:id="ioel3_10" n="10">concidite aratra vestra in gladios et ligones vestros in
            lanceas infirmus dicat quia fortis ego sum</p>
          <p xml:id="ioel3_11" n="11">erumpite et venite omnes gentes de circuitu et congregamini
            ibi occumbere faciet Dominus robustos tuos</p>
          <p xml:id="ioel3_12" n="12">consurgant et ascendant gentes in vallem Iosaphat quia ibi
            sedebo ut iudicem omnes gentes in circuitu</p>
          <p xml:id="ioel3_13" n="13">mittite falces quoniam maturavit messis venite et descendite
            quia plenum est torcular exuberant torcularia quia multiplicata est malitia eorum</p>
          <p xml:id="ioel3_14" n="14">populi populi in valle concisionis quia iuxta est dies Domini
            in valle concisionis</p>
          <p xml:id="ioel3_15" n="15">sol et luna obtenebricata sunt et stellae retraxerunt
            splendorem suum</p>
          <p xml:id="ioel3_16" n="16">et Dominus de Sion rugiet et de Hierusalem dabit vocem suam et
            movebuntur caeli et terra et Dominus spes populi sui et fortitudo filiorum Israhel</p>
          <p xml:id="ioel3_17" n="17">et scietis quia ego Dominus Deus vester habitans in Sion in
            monte sancto meo et erit Hierusalem sancta et alieni non transibunt per eam amplius</p>
          <p xml:id="ioel3_18" n="18">et erit in die illa stillabunt montes dulcedinem et colles
            fluent lacte et per omnes rivos Iuda ibunt aquae et fons de domo Domini egredietur et
            inrigabit torrentem Spinarum</p>
          <p xml:id="ioel3_19" n="19">Aegyptus in desolatione erit et Idumea in desertum perditionis
            pro eo quod inique egerint in filios Iuda et effuderint sanguinem innocentem in terra
            sua</p>
          <p xml:id="ioel3_20" n="20">et Iudaea in aeternum habitabitur et Hierusalem in generatione
            et generationem</p>
          <p xml:id="ioel3_21" n="21">et mundabo sanguinem eorum quem non mundaveram et Dominus
            commorabitur in Sion</p>
        </div>
      </div>
    </body>
  </text>
</TEI>

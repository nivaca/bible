<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Nahum</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-nah">
        <div xml:id="bible-nah1" n="1">
          <head>Caput 1</head>
          <p xml:id="nah1_1" n="1">onus Nineve liber visionis Naum Helcesei</p>
          <p xml:id="nah1_2" n="2">Deus aemulator et ulciscens Dominus ulciscens Dominus et habens
            furorem ulciscens Dominus in hostes suos et irascens ipse inimicis suis</p>
          <p xml:id="nah1_3" n="3">Dominus patiens et magnus fortitudine et mundans non faciet
            innocentem Dominus in tempestate et turbine viae eius et nebulae pulvis pedum eius</p>
          <p xml:id="nah1_4" n="4">increpans mare et exsiccans illud et omnia flumina ad desertum
            deducens infirmatus est Basan et Carmelus et flos Libani elanguit</p>
          <p xml:id="nah1_5" n="5">montes commoti sunt ab eo et colles adsolati sunt et contremuit
            terra a facie eius et orbis et omnes habitantes in eo</p>
          <p xml:id="nah1_6" n="6">ante faciem indignationis eius quis stabit et quis resistet in
            ira furoris eius indignatio eius effusa est ut ignis et petrae dissolutae sunt ab eo</p>
          <p xml:id="nah1_7" n="7">bonus Dominus et confortans in die tribulationis et sciens
            sperantes in se</p>
          <p xml:id="nah1_8" n="8">et in diluvio praetereunte consummationem faciet loci eius et
            inimicos eius persequentur tenebrae</p>
          <p xml:id="nah1_9" n="9">quid cogitatis contra Dominum consummationem ipse faciet non
            consurget duplex tribulatio</p>
          <p xml:id="nah1_10" n="10">quia sicut spinae se invicem conplectuntur sic convivium eorum
            pariter potantium consumentur quasi stipula ariditate plena</p>
          <p xml:id="nah1_11" n="11">ex te exivit cogitans contra Dominum malitiam mente pertractans
            praevaricationem</p>
          <p xml:id="nah1_12" n="12">haec dicit Dominus si perfecti fuerint et ita plures sic quoque
            adtondentur et pertransibit adflixi te et non adfligam te ultra</p>
          <p xml:id="nah1_13" n="13">et nunc conteram virgam eius de dorso tuo et vincula tua
            disrumpam</p>
          <p xml:id="nah1_14" n="14">et praecipiet super te Dominus non seminabitur ex nomine tuo
            amplius de domo Dei tui interficiam sculptile et conflatile ponam sepulchrum tuum quia
            inhonoratus es</p>
          <p xml:id="nah1_15" n="15">ecce super montes pedes evangelizantis et adnuntiantis pacem
            celebra Iuda festivitates tuas et redde vota tua quia non adiciet ultra ut pertranseat
            in te Belial universus interiit</p>
        </div>
        <div xml:id="bible-nah2" n="2">
          <head>Caput 2</head>
          <p xml:id="nah2_1" n="1">ascendit qui dispergat coram te qui custodit obsidionem
            contemplare viam conforta lumbos robora virtutem valde</p>
          <p xml:id="nah2_2" n="2">quia reddidit Dominus superbiam Iacob sicut superbiam Israhel
            quia vastatores dissipaverunt eos et propagines eorum corruperunt</p>
          <p xml:id="nah2_3" n="3">clypeus fortium eius ignitus viri exercitus in coccineis igneae
            habenae currus in die praeparationis eius et agitatores consopiti sunt</p>
          <p xml:id="nah2_4" n="4">in itineribus conturbati sunt quadrigae conlisae sunt in plateis
            aspectus eorum quasi lampades quasi fulgura discurrentia</p>
          <p xml:id="nah2_5" n="5">recordabitur fortium suorum ruent in itineribus suis velociter
            ascendent muros eius et praeparabitur umbraculum</p>
          <p xml:id="nah2_6" n="6">portae fluviorum apertae sunt et templum ad solum dirutum</p>
          <p xml:id="nah2_7" n="7">et miles captivus abductus est et ancillae eius minabantur
            gementes ut columbae murmurantes in cordibus suis</p>
          <p xml:id="nah2_8" n="8">et Nineve quasi piscina aquarum aquae eius ipsi vero fugerunt
            state state et non est qui revertatur</p>
          <p xml:id="nah2_9" n="9">diripite argentum diripite aurum et non est finis divitiarum ex
            omnibus vasis desiderabilibus</p>
          <p xml:id="nah2_10" n="10">dissipata et scissa et dilacerata et cor tabescens et
            dissolutio geniculorum et defectio in cunctis renibus et facies omnium sicut nigredo
            ollae</p>
          <p xml:id="nah2_11" n="11">ubi est habitaculum leonum et pascua catulorum leonum ad quam
            ivit leo ut ingrederetur illuc catulus leonis et non est qui exterreat</p>
          <p xml:id="nah2_12" n="12">leo cepit sufficienter catulis suis et necavit leaenis suis et
            implevit praeda speluncas suas et cubile suum rapina</p>
          <p xml:id="nah2_13" n="13">ecce ego ad te dicit Dominus exercituum et succendam usque ad
            fumum quadrigas eius et leunculos tuos comedet gladius et exterminabo de terra praedam
            tuam et non audietur ultra vox nuntiorum tuorum</p>
        </div>
        <div xml:id="bible-nah3" n="3">
          <head>Caput 3</head>
          <p xml:id="nah3_1" n="1">vae civitas sanguinum universa mendacii dilaceratione plena non
            recedet a te rapina</p>
          <p xml:id="nah3_2" n="2">vox flagelli et vox impetus rotae et equi frementis et quadrigae
            ferventis equitis ascendentis</p>
          <p xml:id="nah3_3" n="3">et micantis gladii et fulgurantis hastae et multitudinis
            interfectae et gravis ruinae nec est finis cadaverum et corruent in corporibus suis</p>
          <p xml:id="nah3_4" n="4">propter multitudinem fornicationum meretricis speciosae et gratae
            et habentis maleficia quae vendidit gentes in fornicationibus suis et familias in
            maleficiis suis</p>
          <p xml:id="nah3_5" n="5">ecce ego ad te dicit Dominus exercituum et revelabo pudenda tua
            in facie tua et ostendam gentibus nuditatem tuam et regnis ignominiam tuam</p>
          <p xml:id="nah3_6" n="6">et proiciam super te abominationes et contumeliis te adficiam et
            ponam te in exemplum</p>
          <p xml:id="nah3_7" n="7">et erit omnis qui viderit te resiliet a te et dicet vastata est
            Nineve quis commovebit super te caput unde quaeram consolatorem tibi</p>
          <p xml:id="nah3_8" n="8">numquid melior es ab Alexandria populorum quae habitat in
            fluminibus aqua in circuitu eius cuius divitiae mare aquae muri eius</p>
          <p xml:id="nah3_9" n="9">Aethiopia fortitudo et Aegyptus et non est finis Africa et Lybies
            fuerunt in auxilio tuo</p>
          <p xml:id="nah3_10" n="10">sed et ipsa in transmigrationem ducta est in captivitatem
            parvuli eius elisi sunt in capite omnium viarum et super inclitos eius miserunt sortem
            et omnes optimates eius confixi sunt in conpedibus</p>
          <p xml:id="nah3_11" n="11">et tu ergo inebriaberis eris despecta et tu quaeres auxilium ab
            inimico</p>
          <p xml:id="nah3_12" n="12">omnes munitiones tuae sicuti ficus cum grossis suis si
            concussae fuerint cadent in os comedentis</p>
          <p xml:id="nah3_13" n="13">ecce populus tuus mulieres in medio tui inimicis tuis
            adapertione pandentur portae terrae tuae devorabit ignis vectes tuos</p>
          <p xml:id="nah3_14" n="14">aquam propter obsidionem hauri tibi extrue munitiones tuas
            intra in lutum et calca subigens tene laterem</p>
          <p xml:id="nah3_15" n="15">ibi comedet te ignis peribis gladio devorabit te ut bruchus
            congregare ut bruchus multiplicare ut lucusta</p>
          <p xml:id="nah3_16" n="16">plures fecisti negotiationes tuas quam stellae sunt caeli
            bruchus expansus est et avolavit</p>
          <p xml:id="nah3_17" n="17">custodes tui quasi lucustae et parvuli tui quasi lucustae
            lucustarum quae considunt in sepibus in die frigoris sol ortus est et avolaverunt et non
            est cognitus locus earum ubi fuerint</p>
          <p xml:id="nah3_18" n="18">dormitaverunt pastores tui rex Assur sepelientur principes tui
            latitavit populus tuus in montibus et non est qui congreget</p>
          <p xml:id="nah3_19" n="19">non est obscura contritio tua pessima est plaga tua omnes qui
            audierunt auditionem tuam conpresserunt manum super te quia super quem non transiit
            malitia tua semper</p>
        </div>
      </div>
    </body>
  </text>
</TEI>

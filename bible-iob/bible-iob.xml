<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Hiob</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-iob">
        <div xml:id="bible-iob1" n="1">
          <head>Caput 1</head>
          <p xml:id="iob1_1" n="1">vir erat in terra Hus nomine Iob et erat vir ille simplex et
            rectus ac timens Deum et recedens a malo</p>
          <p xml:id="iob1_2" n="2">natique sunt ei septem filii et tres filiae</p>
          <p xml:id="iob1_3" n="3">et fuit possessio eius septem milia ovium et tria milia camelorum
            quingenta quoque iuga boum et quingentae asinae ac familia multa nimis eratque vir ille
            magnus inter omnes Orientales</p>
          <p xml:id="iob1_4" n="4">et ibant filii eius et faciebant convivium per domos unusquisque
            in die suo et mittentes vocabant tres sorores suas ut comederent et biberent cum eis</p>
          <p xml:id="iob1_5" n="5">cumque in orbem transissent dies convivii mittebat ad eos Iob et
            sanctificabat illos consurgensque diluculo offerebat holocausta per singulos dicebat
            enim ne forte peccaverint filii mei et benedixerint Deo in cordibus suis sic faciebat
            Iob cunctis diebus</p>
          <p xml:id="iob1_6" n="6">quadam autem die cum venissent filii Dei ut adsisterent coram
            Domino adfuit inter eos etiam Satan</p>
          <p xml:id="iob1_7" n="7">cui dixit Dominus unde venis qui respondens ait circuivi terram
            et perambulavi eam</p>
          <p xml:id="iob1_8" n="8">dixitque Dominus ad eum numquid considerasti servum meum Iob quod
            non sit ei similis in terra homo simplex et rectus et timens Deum ac recedens a malo</p>
          <p xml:id="iob1_9" n="9">cui respondens Satan ait numquid frustra timet Iob Deum</p>
          <p xml:id="iob1_10" n="10">nonne tu vallasti eum ac domum eius universamque substantiam
            per circuitum operibus manuum eius benedixisti et possessio illius crevit in terra</p>
          <p xml:id="iob1_11" n="11">sed extende paululum manum tuam et tange cuncta quae possidet
            nisi in facie tua benedixerit tibi</p>
          <p xml:id="iob1_12" n="12">dixit ergo Dominus ad Satan ecce universa quae habet in manu
            tua sunt tantum in eum ne extendas manum tuam egressusque est Satan a facie Domini</p>
          <p xml:id="iob1_13" n="13">cum autem quadam die filii et filiae eius comederent et
            biberent vinum in domo fratris sui primogeniti</p>
          <p xml:id="iob1_14" n="14">nuntius venit ad Iob qui diceret boves arabant et asinae
            pascebantur iuxta eos</p>
          <p xml:id="iob1_15" n="15">et inruerunt Sabei tuleruntque omnia et pueros percusserunt
            gladio et evasi ego solus ut nuntiarem tibi</p>
          <p xml:id="iob1_16" n="16">cumque adhuc ille loqueretur venit alter et dixit ignis Dei
            cecidit e caelo et tactas oves puerosque consumpsit et effugi ego solus ut nuntiarem
            tibi</p>
          <p xml:id="iob1_17" n="17">sed et illo adhuc loquente venit alius et dixit Chaldei
            fecerunt tres turmas et invaserunt camelos et tulerunt eos necnon et pueros percusserunt
            gladio et ego fugi solus ut nuntiarem tibi</p>
          <p xml:id="iob1_18" n="18">loquebatur ille et ecce alius intravit et dixit filiis tuis et
            filiabus vescentibus et bibentibus vinum in domo fratris sui primogeniti</p>
          <p xml:id="iob1_19" n="19">repente ventus vehemens inruit a regione deserti et concussit
            quattuor angulos domus quae corruens oppressit liberos tuos et mortui sunt et effugi ego
            solus ut nuntiarem tibi</p>
          <p xml:id="iob1_20" n="20">tunc surrexit Iob et scidit tunicam suam et tonso capite
            corruens in terram adoravit</p>
          <p xml:id="iob1_21" n="21">et dixit nudus egressus sum de utero matris meae et nudus
            revertar illuc Dominus dedit Dominus abstulit sit nomen Domini benedictum</p>
          <p xml:id="iob1_22" n="22">in omnibus his non peccavit Iob neque stultum quid contra Deum
            locutus est</p>
        </div>
        <div xml:id="bible-iob2" n="2">
          <head>Caput 2</head>
          <p xml:id="iob2_1" n="1">factum est autem cum quadam die venissent filii Dei et starent
            coram Domino venisset quoque Satan inter eos et staret in conspectu eius</p>
          <p xml:id="iob2_2" n="2">ut diceret Dominus ad Satan unde venis qui respondens ait
            circuivi terram et perambulavi eam</p>
          <p xml:id="iob2_3" n="3">et dixit Dominus ad Satan numquid considerasti servum meum Iob
            quod non sit ei similis in terra vir simplex et rectus timens Deum ac recedens a malo et
            adhuc retinens innocentiam tu autem commovisti me adversus eum ut adfligerem illum
            frustra</p>
          <p xml:id="iob2_4" n="4">cui respondens Satan ait pellem pro pelle et cuncta quae habet
            homo dabit pro anima sua</p>
          <p xml:id="iob2_5" n="5">alioquin mitte manum tuam et tange os eius et carnem et tunc
            videbis quod in facie benedicat tibi</p>
          <p xml:id="iob2_6" n="6">dixit ergo Dominus ad Satan ecce in manu tua est verumtamen
            animam illius serva</p>
          <p xml:id="iob2_7" n="7">egressus igitur Satan a facie Domini percussit Iob ulcere pessimo
            a planta pedis usque ad verticem eius</p>
          <p xml:id="iob2_8" n="8">qui testa saniem deradebat sedens in sterquilinio</p>
          <p xml:id="iob2_9" n="9">dixit autem illi uxor sua adhuc tu permanes in simplicitate tua
            benedic Deo et morere</p>
          <p xml:id="iob2_10" n="10">qui ait ad illam quasi una de stultis locuta es si bona
            suscepimus de manu Domini quare mala non suscipiamus in omnibus his non peccavit Iob
            labiis suis</p>
          <p xml:id="iob2_11" n="11">igitur audientes tres amici Iob omne malum quod accidisset ei
            venerunt singuli de loco suo Eliphaz Themanites et Baldad Suites et Sophar Naamathites
            condixerant enim ut pariter venientes visitarent eum et consolarentur</p>
          <p xml:id="iob2_12" n="12">cumque levassent procul oculos suos non cognoverunt eum et
            exclamantes ploraverunt scissisque vestibus sparserunt pulverem super caput suum in
            caelum</p>
          <p xml:id="iob2_13" n="13">et sederunt cum eo in terram septem diebus et septem noctibus
            et nemo loquebatur ei verbum videbant enim dolorem esse vehementem</p>
        </div>
        <div xml:id="bible-iob3" n="3">
          <head>Caput 3</head>
          <p xml:id="iob3_1" n="1">post haec aperuit Iob os suum et maledixit diei suo</p>
          <p xml:id="iob3_2" n="2">et locutus est</p>
          <p xml:id="iob3_3" n="3">pereat dies in qua natus sum et nox in qua dictum est conceptus
            est homo</p>
          <p xml:id="iob3_4" n="4">dies ille vertatur in tenebras non requirat eum Deus desuper et
            non inlustret lumine</p>
          <p xml:id="iob3_5" n="5">obscurent eum tenebrae et umbra mortis occupet eum caligo et
            involvatur amaritudine</p>
          <p xml:id="iob3_6" n="6">noctem illam tenebrosus turbo possideat non conputetur in diebus
            anni nec numeretur in mensibus</p>
          <p xml:id="iob3_7" n="7">sit nox illa solitaria nec laude digna</p>
          <p xml:id="iob3_8" n="8">maledicant ei qui maledicunt diei qui parati sunt suscitare
            Leviathan</p>
          <p xml:id="iob3_9" n="9">obtenebrentur stellae caligine eius expectet lucem et non videat
            nec ortum surgentis aurorae</p>
          <p xml:id="iob3_10" n="10">quia non conclusit ostia ventris qui portavit me nec abstulit
            mala ab oculis meis</p>
          <p xml:id="iob3_11" n="11">quare non in vulva mortuus sum egressus ex utero non statim
            perii</p>
          <p xml:id="iob3_12" n="12">quare exceptus genibus cur lactatus uberibus</p>
          <p xml:id="iob3_13" n="13">nunc enim dormiens silerem et somno meo requiescerem</p>
          <p xml:id="iob3_14" n="14">cum regibus et consulibus terrae qui aedificant sibi
            solitudines</p>
          <p xml:id="iob3_15" n="15">aut cum principibus qui possident aurum et replent domos suas
            argento</p>
          <p xml:id="iob3_16" n="16">aut sicut abortivum absconditum non subsisterem vel qui
            concepti non viderunt lucem</p>
          <p xml:id="iob3_17" n="17">ibi impii cessaverunt a tumultu et ibi requieverunt fessi
            robore</p>
          <p xml:id="iob3_18" n="18">et quondam vincti pariter sine molestia non audierunt vocem
            exactoris</p>
          <p xml:id="iob3_19" n="19">parvus et magnus ibi sunt et servus liber a domino suo</p>
          <p xml:id="iob3_20" n="20">quare data est misero lux et vita his qui in amaritudine animae
            sunt</p>
          <p xml:id="iob3_21" n="21">qui expectant mortem et non venit quasi effodientes
            thesaurum</p>
          <p xml:id="iob3_22" n="22">gaudentque vehementer cum invenerint sepulchrum</p>
          <p xml:id="iob3_23" n="23">viro cuius abscondita est via et circumdedit eum Deus
            tenebris</p>
          <p xml:id="iob3_24" n="24">antequam comedam suspiro et quasi inundantes aquae sic rugitus
            meus</p>
          <p xml:id="iob3_25" n="25">quia timor quem timebam evenit mihi et quod verebar accidit</p>
          <p xml:id="iob3_26" n="26">nonne dissimulavi nonne silui nonne quievi et venit super me
            indignatio</p>
        </div>
        <div xml:id="bible-iob4" n="4">
          <head>Caput 4</head>
          <p xml:id="iob4_1" n="1">respondens autem Eliphaz Themanites dixit</p>
          <p xml:id="iob4_2" n="2">si coeperimus loqui tibi forsitan moleste accipias sed conceptum
            sermonem tenere quis possit</p>
          <p xml:id="iob4_3" n="3">ecce docuisti multos et manus lassas roborasti</p>
          <p xml:id="iob4_4" n="4">vacillantes confirmaverunt sermones tui et genua trementia
            confortasti</p>
          <p xml:id="iob4_5" n="5">nunc autem venit super te plaga et defecisti tetigit te et
            conturbatus es</p>
          <p xml:id="iob4_6" n="6">timor tuus fortitudo tua patientia tua et perfectio viarum
            tuarum</p>
          <p xml:id="iob4_7" n="7">recordare obsecro te quis umquam innocens perierit aut quando
            recti deleti sint</p>
          <p xml:id="iob4_8" n="8">quin potius vidi eos qui operantur iniquitatem et seminant
            dolores et metunt eos</p>
          <p xml:id="iob4_9" n="9">flante Deo perisse et spiritu irae eius esse consumptos</p>
          <p xml:id="iob4_10" n="10">rugitus leonis et vox leaenae et dentes catulorum leonum
            contriti sunt</p>
          <p xml:id="iob4_11" n="11">tigris periit eo quod non haberet praedam et catuli leonis
            dissipati sunt</p>
          <p xml:id="iob4_12" n="12">porro ad me dictum est verbum absconditum et quasi furtive
            suscepit auris mea venas susurri eius</p>
          <p xml:id="iob4_13" n="13">in horrore visionis nocturnae quando solet sopor occupare
            homines</p>
          <p xml:id="iob4_14" n="14">pavor tenuit me et tremor et omnia ossa mea perterrita sunt</p>
          <p xml:id="iob4_15" n="15">et cum spiritus me praesente transiret inhorruerunt pili carnis
            meae</p>
          <p xml:id="iob4_16" n="16">stetit quidam cuius non agnoscebam vultum imago coram oculis
            meis et vocem quasi aurae lenis audivi</p>
          <p xml:id="iob4_17" n="17">numquid homo Dei conparatione iustificabitur aut factore suo
            purior erit vir</p>
          <p xml:id="iob4_18" n="18">ecce qui serviunt ei non sunt stabiles et in angelis suis
            repperit pravitatem</p>
          <p xml:id="iob4_19" n="19">quanto magis hii qui habitant domos luteas qui terrenum habent
            fundamentum consumentur velut a tinea</p>
          <p xml:id="iob4_20" n="20">de mane usque ad vesperum succidentur et quia nullus intellegit
            in aeternum peribunt</p>
          <p xml:id="iob4_21" n="21">qui autem reliqui fuerint auferentur ex eis morientur et non in
            sapientia</p>
        </div>
        <div xml:id="bible-iob5" n="5">
          <head>Caput 5</head>
          <p xml:id="iob5_1" n="1">voca ergo si est qui tibi respondeat et ad aliquem sanctorum
            convertere</p>
          <p xml:id="iob5_2" n="2">vere stultum interficit iracundia et parvulum occidit invidia</p>
          <p xml:id="iob5_3" n="3">ego vidi stultum firma radice et maledixi pulchritudini eius
            statim</p>
          <p xml:id="iob5_4" n="4">longe fient filii eius a salute et conterentur in porta et non
            erit qui eruat</p>
          <p xml:id="iob5_5" n="5">cuius messem famelicus comedet et ipsum rapiet armatus et ebibent
            sitientes divitias eius</p>
          <p xml:id="iob5_6" n="6">nihil in terra sine causa fit et de humo non orietur dolor</p>
          <p xml:id="iob5_7" n="7">homo ad laborem nascitur et avis ad volatum</p>
          <p xml:id="iob5_8" n="8">quam ob rem ego deprecabor Dominum et ad Deum ponam eloquium
            meum</p>
          <p xml:id="iob5_9" n="9">qui facit magna et inscrutabilia et mirabilia absque numero</p>
          <p xml:id="iob5_10" n="10">qui dat pluviam super faciem terrae et inrigat aquis
            universa</p>
          <p xml:id="iob5_11" n="11">qui ponit humiles in sublimi et maerentes erigit sospitate</p>
          <p xml:id="iob5_12" n="12">qui dissipat cogitationes malignorum ne possint implere manus
            eorum quod coeperant</p>
          <p xml:id="iob5_13" n="13">qui adprehendit sapientes in astutia eorum et consilium
            pravorum dissipat</p>
          <p xml:id="iob5_14" n="14">per diem incurrent tenebras et quasi in nocte sic palpabunt in
            meridie</p>
          <p xml:id="iob5_15" n="15">porro salvum faciet a gladio oris eorum et de manu violenti
            pauperem</p>
          <p xml:id="iob5_16" n="16">et erit egeno spes iniquitas autem contrahet os suum</p>
          <p xml:id="iob5_17" n="17">beatus homo qui corripitur a Domino increpationem ergo Domini
            ne reprobes</p>
          <p xml:id="iob5_18" n="18">quia ipse vulnerat et medetur percutit et manus eius
            sanabunt</p>
          <p xml:id="iob5_19" n="19">in sex tribulationibus liberabit te et in septima non tanget te
            malum</p>
          <p xml:id="iob5_20" n="20">in fame eruet te de morte et in bello de manu gladii</p>
          <p xml:id="iob5_21" n="21">a flagello linguae absconderis et non timebis calamitatem cum
            venerit</p>
          <p xml:id="iob5_22" n="22">in vastitate et fame ridebis et bestiam terrae non
            formidabis</p>
          <p xml:id="iob5_23" n="23">sed cum lapidibus regionum pactum tuum et bestiae terrae
            pacificae erunt tibi</p>
          <p xml:id="iob5_24" n="24">et scies quod pacem habeat tabernaculum tuum et visitans
            speciem tuam non peccabis</p>
          <p xml:id="iob5_25" n="25">scies quoque quoniam multiplex erit semen tuum et progenies tua
            quasi herba terrae</p>
          <p xml:id="iob5_26" n="26">ingredieris in abundantia sepulchrum sicut infertur acervus in
            tempore suo</p>
          <p xml:id="iob5_27" n="27">ecce hoc ut investigavimus ita est quod auditum mente
            pertracta</p>
        </div>
        <div xml:id="bible-iob6" n="6">
          <head>Caput 6</head>
          <p xml:id="iob6_1" n="1">respondens autem Iob dixit</p>
          <p xml:id="iob6_2" n="2">utinam adpenderentur peccata mea quibus iram merui et calamitas
            quam patior in statera</p>
          <p xml:id="iob6_3" n="3">quasi harena maris haec gravior appareret unde et verba mea
            dolore sunt plena</p>
          <p xml:id="iob6_4" n="4">quia sagittae Domini in me sunt quarum indignatio ebibit spiritum
            meum et terrores Domini militant contra me</p>
          <p xml:id="iob6_5" n="5">numquid rugiet onager cum habuerit herbam aut mugiet bos cum ante
            praesepe plenum steterit</p>
          <p xml:id="iob6_6" n="6">aut poterit comedi insulsum quod non est sale conditum aut potest
            aliquis gustare quod gustatum adfert mortem</p>
          <p xml:id="iob6_7" n="7">quae prius tangere nolebat anima mea nunc prae angustia cibi mei
            sunt</p>
          <p xml:id="iob6_8" n="8">quis det ut veniat petitio mea et quod expecto tribuat mihi
            Deus</p>
          <p xml:id="iob6_9" n="9">et qui coepit ipse me conterat solvat manum suam et succidat
            me</p>
          <p xml:id="iob6_10" n="10">et haec mihi sit consolatio ut adfligens me dolore non parcat
            nec contradicam sermonibus Sancti</p>
          <p xml:id="iob6_11" n="11">quae est enim fortitudo mea ut sustineam aut quis finis meus ut
            patienter agam</p>
          <p xml:id="iob6_12" n="12">nec fortitudo lapidum fortitudo mea nec caro mea aerea est</p>
          <p xml:id="iob6_13" n="13">ecce non est auxilium mihi in me et necessarii quoque mei
            recesserunt a me</p>
          <p xml:id="iob6_14" n="14">qui tollit ab amico suo misericordiam timorem Domini
            derelinquit</p>
          <p xml:id="iob6_15" n="15">fratres mei praeterierunt me sicut torrens qui raptim transit
            in convallibus</p>
          <p xml:id="iob6_16" n="16">qui timent pruinam inruet super eos nix</p>
          <p xml:id="iob6_17" n="17">tempore quo fuerint dissipati peribunt et ut incaluerit
            solventur de loco suo</p>
          <p xml:id="iob6_18" n="18">involutae sunt semitae gressuum eorum ambulabunt in vacuum et
            peribunt</p>
          <p xml:id="iob6_19" n="19">considerate semitas Theman itinera Saba et expectate
            paulisper</p>
          <p xml:id="iob6_20" n="20">confusi sunt quia speravi venerunt quoque usque ad me et pudore
            cooperti sunt</p>
          <p xml:id="iob6_21" n="21">nunc venistis et modo videntes plagam meam timetis</p>
          <p xml:id="iob6_22" n="22">numquid dixi adferte mihi et de substantia vestra donate
            mihi</p>
          <p xml:id="iob6_23" n="23">vel liberate me de manu hostis et de manu robustorum eruite
            me</p>
          <p xml:id="iob6_24" n="24">docete me et ego tacebo et si quid forte ignoravi instruite
            me</p>
          <p xml:id="iob6_25" n="25">quare detraxistis sermonibus veritatis cum e vobis nullus sit
            qui possit arguere</p>
          <p xml:id="iob6_26" n="26">ad increpandum tantum eloquia concinnatis et in ventum verba
            profertis</p>
          <p xml:id="iob6_27" n="27">super pupillum inruitis et subvertere nitimini amicum
            vestrum</p>
          <p xml:id="iob6_28" n="28">verumtamen quod coepistis explete praebete aurem et videte an
            mentiar</p>
          <p xml:id="iob6_29" n="29">respondete obsecro absque contentione et loquentes id quod
            iustum est iudicate</p>
          <p xml:id="iob6_30" n="30">et non invenietis in lingua mea iniquitatem nec in faucibus
            meis stultitia personabit</p>
        </div>
        <div xml:id="bible-iob7" n="7">
          <head>Caput 7</head>
          <p xml:id="iob7_1" n="1">militia est vita hominis super terram et sicut dies mercennarii
            dies eius</p>
          <p xml:id="iob7_2" n="2">sicut servus desiderat umbram et sicut mercennarius praestolatur
            finem operis sui</p>
          <p xml:id="iob7_3" n="3">sic et ego habui menses vacuos et noctes laboriosas enumeravi
            mihi</p>
          <p xml:id="iob7_4" n="4">si dormiero dico quando consurgam et rursum expectabo vesperam et
            replebor doloribus usque ad tenebras</p>
          <p xml:id="iob7_5" n="5">induta est caro mea putredine et sordibus pulveris cutis mea
            aruit et contracta est</p>
          <p xml:id="iob7_6" n="6">dies mei velocius transierunt quam a texente tela succiditur et
            consumpti sunt absque ulla spe</p>
          <p xml:id="iob7_7" n="7">memento quia ventus est vita mea et non revertetur oculus meus ut
            videat bona</p>
          <p xml:id="iob7_8" n="8">nec aspiciet me visus hominis oculi tui in me et non
            subsistam</p>
          <p xml:id="iob7_9" n="9">sicut consumitur nubes et pertransit sic qui descenderit ad
            inferos non ascendet</p>
          <p xml:id="iob7_10" n="10">nec revertetur ultra in domum suam neque cognoscet eum amplius
            locus eius</p>
          <p xml:id="iob7_11" n="11">quapropter et ego non parcam ori meo loquar in tribulatione
            spiritus mei confabulabor cum amaritudine animae meae</p>
          <p xml:id="iob7_12" n="12">numquid mare sum ego aut cetus quia circumdedisti me
            carcere</p>
          <p xml:id="iob7_13" n="13">si dixero consolabitur me lectulus meus et relevabor loquens
            mecum in strato meo</p>
          <p xml:id="iob7_14" n="14">terrebis me per somnia et per visiones horrore concuties</p>
          <p xml:id="iob7_15" n="15">quam ob rem elegit suspendium anima mea et mortem ossa mea</p>
          <p xml:id="iob7_16" n="16">desperavi nequaquam ultra iam vivam parce mihi nihil enim sunt
            dies mei</p>
          <p xml:id="iob7_17" n="17">quid est homo quia magnificas eum aut quia ponis erga eum cor
            tuum</p>
          <p xml:id="iob7_18" n="18">visitas eum diluculo et subito probas illum</p>
          <p xml:id="iob7_19" n="19">usquequo non parces mihi nec dimittis me ut gluttiam salivam
            meam</p>
          <p xml:id="iob7_20" n="20">peccavi quid faciam tibi o custos hominum quare posuisti me
            contrarium tibi et factus sum mihimet ipsi gravis</p>
          <p xml:id="iob7_21" n="21">cur non tolles peccatum meum et quare non auferes iniquitatem
            meam ecce nunc in pulvere dormiam et si mane me quaesieris non subsistam</p>
        </div>
        <div xml:id="bible-iob8" n="8">
          <head>Caput 8</head>
          <p xml:id="iob8_1" n="1">respondens autem Baldad Suites dixit</p>
          <p xml:id="iob8_2" n="2">usquequo loqueris talia et spiritus multiplex sermones oris
            tui</p>
          <p xml:id="iob8_3" n="3">numquid Deus subplantat iudicium et Omnipotens subvertit quod
            iustum est</p>
          <p xml:id="iob8_4" n="4">etiam si filii tui peccaverunt ei et dimisit eos in manu
            iniquitatis suae</p>
          <p xml:id="iob8_5" n="5">tu tamen si diluculo consurrexeris ad Deum et Omnipotentem fueris
            deprecatus</p>
          <p xml:id="iob8_6" n="6">si mundus et rectus incesseris statim evigilabit ad te et pacatum
            reddet habitaculum iustitiae tuae</p>
          <p xml:id="iob8_7" n="7">in tantum ut priora tua fuerint parva et novissima tua
            multiplicentur nimis</p>
          <p xml:id="iob8_8" n="8">interroga enim generationem pristinam et diligenter investiga
            patrum memoriam</p>
          <p xml:id="iob8_9" n="9">hesterni quippe sumus et ignoramus quoniam sicut umbra dies
            nostri sunt super terram</p>
          <p xml:id="iob8_10" n="10">et ipsi docebunt te loquentur tibi et de corde suo proferent
            eloquia</p>
          <p xml:id="iob8_11" n="11">numquid vivere potest scirpus absque humore aut crescet
            carectum sine aqua</p>
          <p xml:id="iob8_12" n="12">cum adhuc sit in flore nec carpatur manu ante omnes herbas
            arescit</p>
          <p xml:id="iob8_13" n="13">sic viae omnium qui obliviscuntur Deum et spes hypocritae
            peribit</p>
          <p xml:id="iob8_14" n="14">non ei placebit vecordia sua et sicut tela aranearum fiducia
            eius</p>
          <p xml:id="iob8_15" n="15">innitetur super domum suam et non stabit fulciet eam et non
            consurget</p>
          <p xml:id="iob8_16" n="16">humectus videtur antequam veniat sol et in horto suo germen
            eius egreditur</p>
          <p xml:id="iob8_17" n="17">super acervum petrarum radices eius densabuntur et inter
            lapides commorabitur</p>
          <p xml:id="iob8_18" n="18">si absorbuerit eum de loco suo negabit eum et dicet non novi
            te</p>
          <p xml:id="iob8_19" n="19">haec est enim laetitia viae eius ut rursum de terra alii
            germinentur</p>
          <p xml:id="iob8_20" n="20">Deus non proiciet simplicem nec porriget manum malignis</p>
          <p xml:id="iob8_21" n="21">donec impleatur risu os tuum et labia tua iubilo</p>
          <p xml:id="iob8_22" n="22">qui oderunt te induentur confusione et tabernaculum impiorum
            non subsistet</p>
        </div>
        <div xml:id="bible-iob9" n="9">
          <head>Caput 9</head>
          <p xml:id="iob9_1" n="1">et respondens Iob ait</p>
          <p xml:id="iob9_2" n="2">vere scio quod ita sit et quod non iustificetur homo conpositus
            Deo</p>
          <p xml:id="iob9_3" n="3">si voluerit contendere cum eo non poterit ei respondere unum pro
            mille</p>
          <p xml:id="iob9_4" n="4">sapiens corde est et fortis robore quis restitit ei et pacem
            habuit</p>
          <p xml:id="iob9_5" n="5">qui transtulit montes et nescierunt hii quos subvertit in furore
            suo</p>
          <p xml:id="iob9_6" n="6">qui commovet terram de loco suo et columnae eius concutiuntur</p>
          <p xml:id="iob9_7" n="7">qui praecipit soli et non oritur et stellas claudit quasi sub
            signaculo</p>
          <p xml:id="iob9_8" n="8">qui extendit caelos solus et graditur super fluctus maris</p>
          <p xml:id="iob9_9" n="9">qui facit Arcturum et Oriona et Hyadas et interiora austri</p>
          <p xml:id="iob9_10" n="10">qui facit magna et inconprehensibilia et mirabilia quorum non
            est numerus</p>
          <p xml:id="iob9_11" n="11">si venerit ad me non videbo si abierit non intellegam eum</p>
          <p xml:id="iob9_12" n="12">si repente interroget quis respondebit ei vel quis dicere
            potest cur facis</p>
          <p xml:id="iob9_13" n="13">Deus cuius resistere irae nemo potest et sub quo curvantur qui
            portant orbem</p>
          <p xml:id="iob9_14" n="14">quantus ergo sum ego qui respondeam ei et loquar verbis meis
            cum eo</p>
          <p xml:id="iob9_15" n="15">qui etiam si habuero quippiam iustum non respondebo sed meum
            iudicem deprecabor</p>
          <p xml:id="iob9_16" n="16">et cum invocantem exaudierit me non credo quod audierit vocem
            meam</p>
          <p xml:id="iob9_17" n="17">in turbine enim conteret me et multiplicabit vulnera mea etiam
            sine causa</p>
          <p xml:id="iob9_18" n="18">non concedit requiescere spiritum meum et implet me
            amaritudinibus</p>
          <p xml:id="iob9_19" n="19">si fortitudo quaeritur robustissimus est si aequitas iudicii
            nemo pro me audet testimonium dicere</p>
          <p xml:id="iob9_20" n="20">si iustificare me voluero os meum condemnabit me si innocentem
            ostendere pravum me conprobabit</p>
          <p xml:id="iob9_21" n="21">etiam si simplex fuero hoc ipsum ignorabit anima mea et
            taedebit me vitae meae</p>
          <p xml:id="iob9_22" n="22">unum est quod locutus sum et innocentem et impium ipse
            consumit</p>
          <p xml:id="iob9_23" n="23">si flagellat occidat semel et non de poenis innocentum
            rideat</p>
          <p xml:id="iob9_24" n="24">terra data est in manu impii vultum iudicum eius operit quod si
            non ille est quis ergo est</p>
          <p xml:id="iob9_25" n="25">dies mei velociores fuerunt cursore fugerunt et non viderunt
            bonum</p>
          <p xml:id="iob9_26" n="26">pertransierunt quasi naves poma portantes sicut aquila volans
            ad escam</p>
          <p xml:id="iob9_27" n="27">cum dixero nequaquam ita loquar commuto faciem meam et dolore
            torqueor</p>
          <p xml:id="iob9_28" n="28">verebar omnia opera mea sciens quod non parceres
            delinquenti</p>
          <p xml:id="iob9_29" n="29">si autem et sic impius sum quare frustra laboravi</p>
          <p xml:id="iob9_30" n="30">si lotus fuero quasi aquis nivis et fulserint velut mundissimae
            manus meae</p>
          <p xml:id="iob9_31" n="31">tamen sordibus intingues me et abominabuntur me vestimenta
            mea</p>
          <p xml:id="iob9_32" n="32">neque enim viro qui similis mei est respondebo nec qui mecum in
            iudicio ex aequo possit audiri</p>
          <p xml:id="iob9_33" n="33">non est qui utrumque valeat arguere et ponere manum suam in
            ambobus</p>
          <p xml:id="iob9_34" n="34">auferat a me virgam suam et pavor eius non me terreat</p>
          <p xml:id="iob9_35" n="35">loquar et non timebo eum neque enim possum metuens
            respondere</p>
        </div>
        <div xml:id="bible-iob10" n="10">
          <head>Caput 10</head>
          <p xml:id="iob10_1" n="1">taedet animam meam vitae meae dimittam adversum me eloquium meum
            loquar in amaritudine animae meae</p>
          <p xml:id="iob10_2" n="2">dicam Deo noli me condemnare indica mihi cur me ita iudices</p>
          <p xml:id="iob10_3" n="3">numquid bonum tibi videtur si calumnieris et opprimas me opus
            manuum tuarum et consilium impiorum adiuves</p>
          <p xml:id="iob10_4" n="4">numquid oculi carnei tibi sunt aut sicut videt homo et tu
            videbis</p>
          <p xml:id="iob10_5" n="5">numquid sicut dies hominis dies tui et anni tui sicut humana
            sunt tempora</p>
          <p xml:id="iob10_6" n="6">ut quaeras iniquitatem meam et peccatum meum scruteris</p>
          <p xml:id="iob10_7" n="7">et scias quia nihil impium fecerim cum sit nemo qui de manu tua
            possit eruere</p>
          <p xml:id="iob10_8" n="8">manus tuae plasmaverunt me et fecerunt me totum in circuitu et
            sic repente praecipitas me</p>
          <p xml:id="iob10_9" n="9">memento quaeso quod sicut lutum feceris me et in pulverem
            reduces me</p>
          <p xml:id="iob10_10" n="10">nonne sicut lac mulsisti me et sicut caseum me coagulasti</p>
          <p xml:id="iob10_11" n="11">pelle et carnibus vestisti me et ossibus et nervis conpegisti
            me</p>
          <p xml:id="iob10_12" n="12">vitam et misericordiam tribuisti mihi et visitatio tua
            custodivit spiritum meum</p>
          <p xml:id="iob10_13" n="13">licet haec celes in corde tuo tamen scio quia universorum
            memineris</p>
          <p xml:id="iob10_14" n="14">si peccavi et ad horam pepercisti mihi cur ab iniquitate mea
            mundum me esse non pateris</p>
          <p xml:id="iob10_15" n="15">et si impius fuero vae mihi est et si iustus non levabo caput
            saturatus adflictione et miseria</p>
          <p xml:id="iob10_16" n="16">et propter superbiam quasi leaenam capies me reversusque
            mirabiliter me crucias</p>
          <p xml:id="iob10_17" n="17">instauras testes tuos contra me et multiplicas iram tuam
            adversum me et poenae militant in me</p>
          <p xml:id="iob10_18" n="18">quare de vulva eduxisti me qui utinam consumptus essem ne
            oculus me videret</p>
          <p xml:id="iob10_19" n="19">fuissem quasi qui non essem de utero translatus ad tumulum</p>
          <p xml:id="iob10_20" n="20">numquid non paucitas dierum meorum finietur brevi dimitte ergo
            me ut plangam paululum dolorem meum</p>
          <p xml:id="iob10_21" n="21">antequam vadam et non revertar ad terram tenebrosam et opertam
            mortis caligine</p>
          <p xml:id="iob10_22" n="22">terram miseriae et tenebrarum ubi umbra mortis et nullus ordo
            et sempiternus horror inhabitans</p>
        </div>
        <div xml:id="bible-iob11" n="11">
          <head>Caput 11</head>
          <p xml:id="iob11_1" n="1">respondens autem Sophar Naamathites dixit</p>
          <p xml:id="iob11_2" n="2">numquid qui multa loquitur non et audiet aut vir verbosus
            iustificabitur</p>
          <p xml:id="iob11_3" n="3">tibi soli tacebunt homines et cum ceteros inriseris a nullo
            confutaberis</p>
          <p xml:id="iob11_4" n="4">dixisti enim purus est sermo meus et mundus sum in conspectu
            tuo</p>
          <p xml:id="iob11_5" n="5">atque utinam Deus loqueretur tecum et aperiret labia sua
            tibi</p>
          <p xml:id="iob11_6" n="6">ut ostenderet tibi secreta sapientiae et quod multiplex esset
            lex eius et intellegeres quod multo minora exigaris a Deo quam meretur iniquitas tua</p>
          <p xml:id="iob11_7" n="7">forsitan vestigia Dei conprehendes et usque ad perfectum
            Omnipotentem repperies</p>
          <p xml:id="iob11_8" n="8">excelsior caelo est et quid facies profundior inferno et unde
            cognosces</p>
          <p xml:id="iob11_9" n="9">longior terrae mensura eius et latior mari</p>
          <p xml:id="iob11_10" n="10">si subverterit omnia vel in unum coartaverit quis contradicet
            ei</p>
          <p xml:id="iob11_11" n="11">ipse enim novit hominum vanitatem et videns iniquitatem nonne
            considerat</p>
          <p xml:id="iob11_12" n="12">vir vanus in superbiam erigitur et tamquam pullum onagri se
            liberum natum putat</p>
          <p xml:id="iob11_13" n="13">tu autem firmasti cor tuum et expandisti ad eum manus tuas</p>
          <p xml:id="iob11_14" n="14">si iniquitatem quod est in manu tua abstuleris a te et non
            manserit in tabernaculo tuo iniustitia</p>
          <p xml:id="iob11_15" n="15">tum levare poteris faciem tuam absque macula et eris stabilis
            et non timebis</p>
          <p xml:id="iob11_16" n="16">miseriae quoque oblivisceris et quasi aquarum quae
            praeterierint recordaberis</p>
          <p xml:id="iob11_17" n="17">et quasi meridianus fulgor consurget tibi ad vesperam et cum
            te consumptum putaveris orieris ut lucifer</p>
          <p xml:id="iob11_18" n="18">et habebis fiduciam proposita tibi spe et defossus securus
            dormies</p>
          <p xml:id="iob11_19" n="19">requiesces et non erit qui te exterreat et deprecabuntur
            faciem tuam plurimi</p>
          <p xml:id="iob11_20" n="20">oculi autem impiorum deficient et effugium peribit ab eis et
            spes eorum abominatio animae</p>
        </div>
        <div xml:id="bible-iob12" n="12">
          <head>Caput 12</head>
          <p xml:id="iob12_1" n="1">respondens autem Iob dixit</p>
          <p xml:id="iob12_2" n="2">ergo vos estis soli homines et vobiscum morietur sapientia</p>
          <p xml:id="iob12_3" n="3">et mihi est cor sicut et vobis nec inferior vestri sum quis enim
            haec quae nostis ignorat</p>
          <p xml:id="iob12_4" n="4">qui deridetur ab amico suo sicut ego invocabit Deum et exaudiet
            eum deridetur enim iusti simplicitas</p>
          <p xml:id="iob12_5" n="5">lampas contempta apud cogitationes divitum parata ad tempus
            statutum</p>
          <p xml:id="iob12_6" n="6">abundant tabernacula praedonum et audacter provocant Deum cum
            ipse dederit omnia in manibus eorum</p>
          <p xml:id="iob12_7" n="7">nimirum interroga iumenta et docebunt te et volatilia caeli et
            indicabunt tibi</p>
          <p xml:id="iob12_8" n="8">loquere terrae et respondebit tibi et narrabunt pisces maris</p>
          <p xml:id="iob12_9" n="9">quis ignorat quod omnia haec manus Domini fecerit</p>
          <p xml:id="iob12_10" n="10">in cuius manu anima omnis viventis et spiritus universae
            carnis hominis</p>
          <p xml:id="iob12_11" n="11">nonne auris verba diiudicat et fauces comedentis saporem</p>
          <p xml:id="iob12_12" n="12">in antiquis est sapientia et in multo tempore prudentia</p>
          <p xml:id="iob12_13" n="13">apud ipsum est sapientia et fortitudo ipse habet consilium et
            intellegentiam</p>
          <p xml:id="iob12_14" n="14">si destruxerit nemo est qui aedificet et si incluserit hominem
            nullus est qui aperiat</p>
          <p xml:id="iob12_15" n="15">si continuerit aquas omnia siccabuntur et si emiserit eas
            subvertent terram</p>
          <p xml:id="iob12_16" n="16">apud ipsum est fortitudo et sapientia ipse novit et
            decipientem et eum qui decipitur</p>
          <p xml:id="iob12_17" n="17">adducit consiliarios in stultum finem et iudices in
            stuporem</p>
          <p xml:id="iob12_18" n="18">balteum regum dissolvit et praecingit fune renes eorum</p>
          <p xml:id="iob12_19" n="19">ducit sacerdotes inglorios et optimates subplantat</p>
          <p xml:id="iob12_20" n="20">commutans labium veracium et doctrinam senum auferens</p>
          <p xml:id="iob12_21" n="21">effundit despectionem super principes et eos qui oppressi
            fuerant relevans</p>
          <p xml:id="iob12_22" n="22">qui revelat profunda de tenebris et producit in lucem umbram
            mortis</p>
          <p xml:id="iob12_23" n="23">qui multiplicat gentes et perdet eas et subversas in integrum
            restituet</p>
          <p xml:id="iob12_24" n="24">qui inmutat cor principum populi terrae et decipit eos ut
            frustra incedant per invium</p>
          <p xml:id="iob12_25" n="25">palpabunt quasi in tenebris et non in luce et errare eos
            faciet quasi ebrios</p>
        </div>
        <div xml:id="bible-iob13" n="13">
          <head>Caput 13</head>
          <p xml:id="iob13_1" n="1">ecce omnia et vidit oculus meus et audivit auris mea et
            intellexi singula</p>
          <p xml:id="iob13_2" n="2">secundum scientiam vestram et ego novi nec inferior vestri
            sum</p>
          <p xml:id="iob13_3" n="3">sed tamen ad Omnipotentem loquar et disputare cum Deo cupio</p>
          <p xml:id="iob13_4" n="4">prius vos ostendens fabricatores mendacii et cultores
            perversorum dogmatum</p>
          <p xml:id="iob13_5" n="5">atque utinam taceretis ut putaremini esse sapientes</p>
          <p xml:id="iob13_6" n="6">audite ergo correptiones meas et iudicium labiorum meorum
            adtendite</p>
          <p xml:id="iob13_7" n="7">numquid Deus indiget vestro mendacio ut pro illo loquamini
            dolos</p>
          <p xml:id="iob13_8" n="8">numquid faciem eius accipitis et pro Deo iudicare nitimini</p>
          <p xml:id="iob13_9" n="9">aut placebit ei quem celare nihil potest aut decipietur ut homo
            vestris fraudulentiis</p>
          <p xml:id="iob13_10" n="10">ipse vos arguet quoniam in abscondito faciem eius
            accipitis</p>
          <p xml:id="iob13_11" n="11">statim ut se commoverit turbabit vos et terror eius inruet
            super vos</p>
          <p xml:id="iob13_12" n="12">memoria vestra conparabitur cineri et redigentur in lutum
            cervices vestrae</p>
          <p xml:id="iob13_13" n="13">tacete paulisper ut loquar quodcumque mihi mens
            suggesserit</p>
          <p xml:id="iob13_14" n="14">quare lacero carnes meas dentibus meis et animam meam porto in
            manibus meis</p>
          <p xml:id="iob13_15" n="15">etiam si occiderit me in ipso sperabo verumtamen vias meas in
            conspectu eius arguam</p>
          <p xml:id="iob13_16" n="16">et ipse erit salvator meus non enim veniet in conspectu eius
            omnis hypocrita</p>
          <p xml:id="iob13_17" n="17">audite sermonem meum et enigmata percipite auribus vestris</p>
          <p xml:id="iob13_18" n="18">si fuero iudicatus scio quod iustus inveniar</p>
          <p xml:id="iob13_19" n="19">quis est qui iudicetur mecum veniat quare tacens consumor</p>
          <p xml:id="iob13_20" n="20">duo tantum ne facias mihi et tunc a facie tua non
            abscondar</p>
          <p xml:id="iob13_21" n="21">manum tuam longe fac a me et formido tua non me terreat</p>
          <p xml:id="iob13_22" n="22">et voca me et respondebo tibi aut certe loquar et tu responde
            mihi</p>
          <p xml:id="iob13_23" n="23">quantas habeo iniquitates et peccata scelera mea et delicta
            ostende mihi</p>
          <p xml:id="iob13_24" n="24">cur faciem tuam abscondis et arbitraris me inimicum tuum</p>
          <p xml:id="iob13_25" n="25">contra folium quod vento rapitur ostendis potentiam tuam et
            stipulam siccam persequeris</p>
          <p xml:id="iob13_26" n="26">scribis enim contra me amaritudines et consumere me vis
            peccatis adulescentiae meae</p>
          <p xml:id="iob13_27" n="27">posuisti in nervo pedem meum et observasti omnes semitas meas
            et vestigia pedum meorum considerasti</p>
          <p xml:id="iob13_28" n="28">qui quasi putredo consumendus sum et quasi vestimentum quod
            comeditur a tinea</p>
        </div>
        <div xml:id="bible-iob14" n="14">
          <head>Caput 14</head>
          <p xml:id="iob14_1" n="1">homo natus de muliere brevi vivens tempore repletus multis
            miseriis</p>
          <p xml:id="iob14_2" n="2">quasi flos egreditur et conteritur et fugit velut umbra et
            numquam in eodem statu permanet</p>
          <p xml:id="iob14_3" n="3">et dignum ducis super huiuscemodi aperire oculos tuos et
            adducere eum tecum in iudicium</p>
          <p xml:id="iob14_4" n="4">quis potest facere mundum de inmundo conceptum semine nonne tu
            qui solus es</p>
          <p xml:id="iob14_5" n="5">breves dies hominis sunt numerus mensuum eius apud te est
            constituisti terminos eius qui praeterire non poterunt</p>
          <p xml:id="iob14_6" n="6">recede paululum ab eo ut quiescat donec optata veniat sicut
            mercennarii dies eius</p>
          <p xml:id="iob14_7" n="7">lignum habet spem si praecisum fuerit rursum virescit et rami
            eius pullulant</p>
          <p xml:id="iob14_8" n="8">si senuerit in terra radix eius et in pulvere emortuus fuerit
            truncus illius</p>
          <p xml:id="iob14_9" n="9">ad odorem aquae germinabit et faciet comam quasi cum primum
            plantatum est</p>
          <p xml:id="iob14_10" n="10">homo vero cum mortuus fuerit et nudatus atque consumptus ubi
            quaeso est</p>
          <p xml:id="iob14_11" n="11">quomodo si recedant aquae de mari et fluvius vacuefactus
            arescat</p>
          <p xml:id="iob14_12" n="12">sic homo cum dormierit non resurget donec adteratur caelum non
            evigilabit nec consurget de somno suo</p>
          <p xml:id="iob14_13" n="13">quis mihi hoc tribuat ut in inferno protegas me ut abscondas
            me donec pertranseat furor tuus et constituas mihi tempus in quo recorderis mei</p>
          <p xml:id="iob14_14" n="14">putasne mortuus homo rursum vivet cunctis diebus quibus nunc
            milito expecto donec veniat inmutatio mea</p>
          <p xml:id="iob14_15" n="15">vocabis et ego respondebo tibi operi manuum tuarum porriges
            dexteram</p>
          <p xml:id="iob14_16" n="16">tu quidem gressus meos dinumerasti sed parces peccatis
            meis</p>
          <p xml:id="iob14_17" n="17">signasti quasi in sacculo delicta mea sed curasti iniquitatem
            meam</p>
          <p xml:id="iob14_18" n="18">mons cadens defluet et saxum transfertur de loco suo</p>
          <p xml:id="iob14_19" n="19">lapides excavant aquae et adluvione paulatim terra consumitur
            et homines ergo similiter perdes</p>
          <p xml:id="iob14_20" n="20">roborasti eum paululum ut in perpetuum pertransiret inmutabis
            faciem eius et emittes eum</p>
          <p xml:id="iob14_21" n="21">sive nobiles fuerint filii eius sive ignobiles non
            intelleget</p>
          <p xml:id="iob14_22" n="22">attamen caro eius dum vivet dolebit et anima illius super
            semet ipso lugebit</p>
        </div>
        <div xml:id="bible-iob15" n="15">
          <head>Caput 15</head>
          <p xml:id="iob15_1" n="1">respondens autem Eliphaz Themanites dixit</p>
          <p xml:id="iob15_2" n="2">numquid sapiens respondebit quasi in ventum loquens et implebit
            ardore stomachum suum</p>
          <p xml:id="iob15_3" n="3">arguis verbis eum qui non est aequalis tui et loqueris quod tibi
            non expedit</p>
          <p xml:id="iob15_4" n="4">quantum in te est evacuasti timorem et tulisti preces coram
            Deo</p>
          <p xml:id="iob15_5" n="5">docuit enim iniquitas tua os tuum et imitaris linguam
            blasphemantium</p>
          <p xml:id="iob15_6" n="6">condemnabit te os tuum et non ego et labia tua respondebunt
            tibi</p>
          <p xml:id="iob15_7" n="7">numquid primus homo tu natus es et ante colles formatus</p>
          <p xml:id="iob15_8" n="8">numquid consilium Dei audisti et inferior te erit eius
            sapientia</p>
          <p xml:id="iob15_9" n="9">quid nosti quod ignoremus quid intellegis quod nesciamus</p>
          <p xml:id="iob15_10" n="10">et senes et antiqui sunt in nobis multo vetustiores quam
            patres tui</p>
          <p xml:id="iob15_11" n="11">numquid grande est ut consoletur te Deus sed verba tua prava
            hoc prohibent</p>
          <p xml:id="iob15_12" n="12">quid te elevat cor tuum et quasi magna cogitans adtonitos
            habes oculos</p>
          <p xml:id="iob15_13" n="13">quid tumet contra Deum spiritus tuus ut proferas de ore
            huiuscemodi sermones</p>
          <p xml:id="iob15_14" n="14">quid est homo ut inmaculatus sit et ut iustus appareat natus
            de muliere</p>
          <p xml:id="iob15_15" n="15">ecce inter sanctos eius nemo inmutabilis et caeli non sunt
            mundi in conspectu eius</p>
          <p xml:id="iob15_16" n="16">quanto magis abominabilis et inutilis homo qui bibit quasi
            aquas iniquitatem</p>
          <p xml:id="iob15_17" n="17">ostendam tibi audi me quod vidi narrabo tibi</p>
          <p xml:id="iob15_18" n="18">sapientes confitentur et non abscondunt patres suos</p>
          <p xml:id="iob15_19" n="19">quibus solis data est terra et non transibit alienus per
            eos</p>
          <p xml:id="iob15_20" n="20">cunctis diebus suis impius superbit et numerus annorum
            incertus est tyrannidis eius</p>
          <p xml:id="iob15_21" n="21">sonitus terroris semper in auribus illius et cum pax sit ille
            insidias suspicatur</p>
          <p xml:id="iob15_22" n="22">non credit quod reverti possit de tenebris circumspectans
            undique gladium</p>
          <p xml:id="iob15_23" n="23">cum se moverit ad quaerendum panem novit quod paratus sit in
            manu eius tenebrarum dies</p>
          <p xml:id="iob15_24" n="24">terrebit eum tribulatio et angustia vallabit eum sicut regem
            qui praeparatur ad proelium</p>
          <p xml:id="iob15_25" n="25">tetendit enim adversus Deum manum suam et contra Omnipotentem
            roboratus est</p>
          <p xml:id="iob15_26" n="26">cucurrit adversus eum erecto collo et pingui cervice armatus
            est</p>
          <p xml:id="iob15_27" n="27">operuit faciem eius crassitudo et de lateribus eius arvina
            dependet</p>
          <p xml:id="iob15_28" n="28">habitavit in civitatibus desolatis et in domibus desertis quae
            in tumulos sunt redactae</p>
          <p xml:id="iob15_29" n="29">non ditabitur nec perseverabit substantia eius nec mittet in
            terra radicem suam</p>
          <p xml:id="iob15_30" n="30">non recedet de tenebris ramos eius arefaciet flamma et
            auferetur spiritu oris sui</p>
          <p xml:id="iob15_31" n="31">non credat frustra errore deceptus quod aliquo pretio
            redimendus sit</p>
          <p xml:id="iob15_32" n="32">antequam dies eius impleantur peribit et manus eius
            arescet</p>
          <p xml:id="iob15_33" n="33">laedetur quasi vinea in primo flore botrus eius et quasi oliva
            proiciens florem suum</p>
          <p xml:id="iob15_34" n="34">congregatio enim hypocritae sterilis et ignis devorabit
            tabernacula eorum qui munera libenter accipiunt</p>
          <p xml:id="iob15_35" n="35">concepit dolorem et peperit iniquitatem et uterus eius
            praeparat dolos</p>
        </div>
        <div xml:id="bible-iob16" n="16">
          <head>Caput 16</head>
          <p xml:id="iob16_1" n="1">respondens autem Iob dixit</p>
          <p xml:id="iob16_2" n="2">audivi frequenter talia consolatores onerosi omnes vos estis</p>
          <p xml:id="iob16_3" n="3">numquid habebunt finem verba ventosa aut aliquid tibi molestum
            est si loquaris</p>
          <p xml:id="iob16_4" n="4">poteram et ego similia vestri loqui atque utinam esset anima
            vestra pro anima mea</p>
          <p xml:id="iob16_5" n="5">consolarer et ego vos sermonibus et moverem caput meum super
            vos</p>
          <p xml:id="iob16_6" n="6">roborarem vos ore meo et moverem labia quasi parcens vobis</p>
          <p xml:id="iob16_7" n="7">sed quid agam si locutus fuero non quiescet dolor meus et si
            tacuero non recedet a me</p>
          <p xml:id="iob16_8" n="8">nunc autem oppressit me dolor meus et in nihili redacti sunt
            omnes artus mei</p>
          <p xml:id="iob16_9" n="9">rugae meae testimonium dicunt contra me et suscitatur
            falsiloquus adversus faciem meam contradicens mihi</p>
          <p xml:id="iob16_10" n="10">collegit furorem suum in me et comminans mihi infremuit contra
            me dentibus suis hostis meus terribilibus oculis me intuitus est</p>
          <p xml:id="iob16_11" n="11">aperuerunt super me ora sua exprobrantes percusserunt maxillam
            meam satiati sunt poenis meis</p>
          <p xml:id="iob16_12" n="12">conclusit me Deus apud iniquum et manibus impiorum me
            tradidit</p>
          <p xml:id="iob16_13" n="13">ego ille quondam opulentus repente contritus sum tenuit
            cervicem meam confregit me et posuit sibi quasi in signum</p>
          <p xml:id="iob16_14" n="14">circumdedit me lanceis suis convulneravit lumbos meos non
            pepercit et effudit in terra viscera mea</p>
          <p xml:id="iob16_15" n="15">concidit me vulnere super vulnus inruit in me quasi gigans</p>
          <p xml:id="iob16_16" n="16">saccum consui super cutem meam et operui cinere cornu meum</p>
          <p xml:id="iob16_17" n="17">facies mea intumuit a fletu et palpebrae meae caligaverunt</p>
          <p xml:id="iob16_18" n="18">haec passus sum absque iniquitate manus meae cum haberem
            mundas ad Deum preces</p>
          <p xml:id="iob16_19" n="19">terra ne operias sanguinem meum neque inveniat locum in te
            latendi clamor meus</p>
          <p xml:id="iob16_20" n="20">ecce enim in caelo testis meus et conscius meus in
            excelsis</p>
          <p xml:id="iob16_21" n="21">verbosi mei amici mei ad Deum stillat oculus meus</p>
          <p xml:id="iob16_22" n="22">atque utinam sic iudicaretur vir cum Deo quomodo iudicatur
            filius hominis cum collega suo</p>
          <p xml:id="iob16_23" n="23">ecce enim breves anni transeunt et semitam per quam non
            revertar ambulo</p>
        </div>
        <div xml:id="bible-iob17" n="17">
          <head>Caput 17</head>
          <p xml:id="iob17_1" n="1">spiritus meus adtenuabitur dies mei breviabuntur et solum mihi
            superest sepulchrum</p>
          <p xml:id="iob17_2" n="2">non peccavi et in amaritudinibus moratur oculus meus</p>
          <p xml:id="iob17_3" n="3">libera me et pone iuxta te et cuiusvis manus pugnet contra
            me</p>
          <p xml:id="iob17_4" n="4">cor eorum longe fecisti a disciplina et propterea non
            exaltabuntur</p>
          <p xml:id="iob17_5" n="5">praedam pollicetur sociis et oculi filiorum eius deficient</p>
          <p xml:id="iob17_6" n="6">posuit me quasi in proverbium vulgi et exemplum sum coram
            eis</p>
          <p xml:id="iob17_7" n="7">caligavit ab indignatione oculus meus et membra mea quasi in
            nihili redacta sunt</p>
          <p xml:id="iob17_8" n="8">stupebunt iusti super hoc et innocens contra hypocritam
            suscitabitur</p>
          <p xml:id="iob17_9" n="9">et tenebit iustus viam suam et mundis manibus addet
            fortitudinem</p>
          <p xml:id="iob17_10" n="10">igitur vos omnes convertimini et venite et non inveniam in
            vobis ullum sapientem</p>
          <p xml:id="iob17_11" n="11">dies mei transierunt cogitationes meae dissipatae sunt
            torquentes cor meum</p>
          <p xml:id="iob17_12" n="12">noctem verterunt in diem et rursum post tenebras spero
            lucem</p>
          <p xml:id="iob17_13" n="13">si sustinuero infernus domus mea est in tenebris stravi
            lectulum meum</p>
          <p xml:id="iob17_14" n="14">putredini dixi pater meus es mater mea et soror mea
            vermibus</p>
          <p xml:id="iob17_15" n="15">ubi est ergo nunc praestolatio mea et patientiam meam quis
            considerat</p>
          <p xml:id="iob17_16" n="16">in profundissimum infernum descendent omnia mea putasne saltim
            ibi erit requies mihi</p>
        </div>
        <div xml:id="bible-iob18" n="18">
          <head>Caput 18</head>
          <p xml:id="iob18_1" n="1">respondens autem Baldad Suites dixit</p>
          <p xml:id="iob18_2" n="2">usque ad quem finem verba iactabitis intellegite prius et sic
            loquamur</p>
          <p xml:id="iob18_3" n="3">quare reputati sumus ut iumenta et sorduimus coram vobis</p>
          <p xml:id="iob18_4" n="4">qui perdis animam tuam in furore tuo numquid propter te
            derelinquetur terra et transferentur rupes de loco suo</p>
          <p xml:id="iob18_5" n="5">nonne lux impii extinguetur nec splendebit flamma ignis eius</p>
          <p xml:id="iob18_6" n="6">lux obtenebrescet in tabernaculo illius et lucerna quae super
            eum est extinguetur</p>
          <p xml:id="iob18_7" n="7">artabuntur gressus virtutis eius et praecipitabit eum consilium
            suum</p>
          <p xml:id="iob18_8" n="8">inmisit enim in rete pedes suos et in maculis eius ambulat</p>
          <p xml:id="iob18_9" n="9">tenebitur planta illius laqueo et exardescet contra eum
            sitis</p>
          <p xml:id="iob18_10" n="10">abscondita est in terra pedica eius et decipula illius super
            semitam</p>
          <p xml:id="iob18_11" n="11">undique terrebunt eum formidines et involvent pedes eius</p>
          <p xml:id="iob18_12" n="12">adtenuetur fame robur eius et inedia invadat costas illius</p>
          <p xml:id="iob18_13" n="13">devoret pulchritudinem cutis eius consumat brachia illius
            primogenita mors</p>
          <p xml:id="iob18_14" n="14">avellatur de tabernaculo suo fiducia eius et calcet super eum
            quasi rex interitus</p>
          <p xml:id="iob18_15" n="15">habitent in tabernaculo illius socii eius qui non est
            aspergatur in tabernaculo eius sulphur</p>
          <p xml:id="iob18_16" n="16">deorsum radices eius siccentur sursum autem adteratur messis
            eius</p>
          <p xml:id="iob18_17" n="17">memoria illius pereat de terra et non celebretur nomen eius in
            plateis</p>
          <p xml:id="iob18_18" n="18">expellet eum de luce in tenebras et de orbe transferet eum</p>
          <p xml:id="iob18_19" n="19">non erit semen eius neque progenies in populo suo nec ullae
            reliquiae in regionibus eius</p>
          <p xml:id="iob18_20" n="20">in die eius stupebunt novissimi et primos invadet horror</p>
          <p xml:id="iob18_21" n="21">haec sunt ergo tabernacula iniqui et iste locus eius qui
            ignorat Deum</p>
        </div>
        <div xml:id="bible-iob19" n="19">
          <head>Caput 19</head>
          <p xml:id="iob19_1" n="1">respondens autem Iob dixit</p>
          <p xml:id="iob19_2" n="2">usquequo adfligitis animam meam et adteritis me sermonibus</p>
          <p xml:id="iob19_3" n="3">en decies confunditis me et non erubescitis opprimentes me</p>
          <p xml:id="iob19_4" n="4">nempe et si ignoravi mecum erit ignorantia mea</p>
          <p xml:id="iob19_5" n="5">at vos contra me erigimini et arguitis me obprobriis meis</p>
          <p xml:id="iob19_6" n="6">saltim nunc intellegite quia Deus non aequo iudicio adflixerit
            me et flagellis suis me cinxerit</p>
          <p xml:id="iob19_7" n="7">ecce clamabo vim patiens et nemo audiet vociferabor et non est
            qui iudicet</p>
          <p xml:id="iob19_8" n="8">semitam meam circumsepsit et transire non possum et in calle meo
            tenebras posuit</p>
          <p xml:id="iob19_9" n="9">spoliavit me gloria mea et abstulit coronam de capite meo</p>
          <p xml:id="iob19_10" n="10">destruxit me undique et pereo et quasi evulsae arbori abstulit
            spem meam</p>
          <p xml:id="iob19_11" n="11">iratus est contra me furor eius et sic me habuit quasi hostem
            suum</p>
          <p xml:id="iob19_12" n="12">simul venerunt latrones eius et fecerunt sibi viam per me et
            obsederunt in gyro tabernaculum meum</p>
          <p xml:id="iob19_13" n="13">fratres meos longe fecit a me et noti mei quasi alieni
            recesserunt a me</p>
          <p xml:id="iob19_14" n="14">dereliquerunt me propinqui mei et qui me noverant obliti sunt
            mei</p>
          <p xml:id="iob19_15" n="15">inquilini domus meae et ancillae meae sicut alienum habuerunt
            me et quasi peregrinus fui in oculis eorum</p>
          <p xml:id="iob19_16" n="16">servum meum vocavi et non respondit ore proprio deprecabar
            illum</p>
          <p xml:id="iob19_17" n="17">halitum meum exhorruit uxor mea et orabam filios uteri mei</p>
          <p xml:id="iob19_18" n="18">stulti quoque despiciebant me et cum ab eis recessissem
            detrahebant mihi</p>
          <p xml:id="iob19_19" n="19">abominati sunt me quondam consiliarii mei et quem maxime
            diligebam aversatus est me</p>
          <p xml:id="iob19_20" n="20">pelli meae consumptis carnibus adhesit os meum et derelicta
            sunt tantummodo labia circa dentes meos</p>
          <p xml:id="iob19_21" n="21">miseremini mei miseremini mei saltim vos amici mei quia manus
            Domini tetigit me</p>
          <p xml:id="iob19_22" n="22">quare persequimini me sicut Deus et carnibus meis
            saturamini</p>
          <p xml:id="iob19_23" n="23">quis mihi tribuat ut scribantur sermones mei quis mihi det ut
            exarentur in libro</p>
          <p xml:id="iob19_24" n="24">stilo ferreo et plumbi lammina vel certe sculpantur in
            silice</p>
          <p xml:id="iob19_25" n="25">scio enim quod redemptor meus vivat et in novissimo de terra
            surrecturus sim</p>
          <p xml:id="iob19_26" n="26">et rursum circumdabor pelle mea et in carne mea videbo
            Deum</p>
          <p xml:id="iob19_27" n="27">quem visurus sum ego ipse et oculi mei conspecturi sunt et non
            alius reposita est haec spes mea in sinu meo</p>
          <p xml:id="iob19_28" n="28">quare ergo nunc dicitis persequamur eum et radicem verbi
            inveniamus contra eum</p>
          <p xml:id="iob19_29" n="29">fugite ergo a facie gladii quoniam ultor iniquitatum gladius
            est et scitote esse iudicium</p>
        </div>
        <div xml:id="bible-iob20" n="20">
          <head>Caput 20</head>
          <p xml:id="iob20_1" n="1">respondens autem Sophar Naamathites dixit</p>
          <p xml:id="iob20_2" n="2">idcirco cogitationes meae variae succedunt sibi et mens in
            diversa rapitur</p>
          <p xml:id="iob20_3" n="3">doctrinam qua me arguis audiam et spiritus intellegentiae meae
            respondebit mihi</p>
          <p xml:id="iob20_4" n="4">hoc scio a principio ex quo positus est homo super terram</p>
          <p xml:id="iob20_5" n="5">quod laus impiorum brevis sit et gaudium hypocritae ad instar
            puncti</p>
          <p xml:id="iob20_6" n="6">si ascenderit usque ad caelum superbia eius et caput eius nubes
            tetigerit</p>
          <p xml:id="iob20_7" n="7">quasi sterquilinium in fine perdetur et qui eum viderant dicent
            ubi est</p>
          <p xml:id="iob20_8" n="8">velut somnium avolans non invenietur transiet sicut visio
            nocturna</p>
          <p xml:id="iob20_9" n="9">oculus qui eum viderat non videbit neque ultra intuebitur eum
            locus suus</p>
          <p xml:id="iob20_10" n="10">filii eius adterentur egestate et manus illius reddent ei
            dolorem suum</p>
          <p xml:id="iob20_11" n="11">ossa eius implebuntur vitiis adulescentiae eius et cum eo in
            pulverem dormient</p>
          <p xml:id="iob20_12" n="12">cum enim dulce fuerit in ore eius malum abscondet illud sub
            lingua sua</p>
          <p xml:id="iob20_13" n="13">parcet illi et non derelinquet illud et celabit in gutture
            suo</p>
          <p xml:id="iob20_14" n="14">panis eius in utero illius vertetur in fel aspidum
            intrinsecus</p>
          <p xml:id="iob20_15" n="15">divitias quas devoravit evomet et de ventre illius extrahet
            eas Deus</p>
          <p xml:id="iob20_16" n="16">caput aspidum suget occidet eum lingua viperae</p>
          <p xml:id="iob20_17" n="17">non videat rivulos fluminis torrentes mellis et butyri</p>
          <p xml:id="iob20_18" n="18">luet quae fecit omnia nec tamen consumetur iuxta multitudinem
            adinventionum suarum sic et sustinebit</p>
          <p xml:id="iob20_19" n="19">quoniam confringens nudavit pauperes domum rapuit et non
            aedificavit eam</p>
          <p xml:id="iob20_20" n="20">nec est satiatus venter eius et cum habuerit quae cupierat
            possidere non poterit</p>
          <p xml:id="iob20_21" n="21">non remansit de cibo eius et propterea nihil permanebit de
            bonis eius</p>
          <p xml:id="iob20_22" n="22">cum satiatus fuerit artabitur aestuabit et omnis dolor inruet
            in eum</p>
          <p xml:id="iob20_23" n="23">utinam impleatur venter eius ut emittat in eum iram furoris
            sui et pluat super illum bellum suum</p>
          <p xml:id="iob20_24" n="24">fugiet arma ferrea et inruet in arcum aereum</p>
          <p xml:id="iob20_25" n="25">eductus et egrediens de vagina sua et fulgurans in amaritudine
            sua vadent et venient super eum horribiles</p>
          <p xml:id="iob20_26" n="26">omnes tenebrae absconditae sunt in occultis eius devorabit eum
            ignis qui non succenditur adfligetur relictus in tabernaculo suo</p>
          <p xml:id="iob20_27" n="27">revelabunt caeli iniquitatem eius et terra consurget adversus
            eum</p>
          <p xml:id="iob20_28" n="28">apertum erit germen domus illius detrahetur in die furoris
            Dei</p>
          <p xml:id="iob20_29" n="29">haec est pars hominis impii a Deo et hereditas verborum eius a
            Domino</p>
        </div>
        <div xml:id="bible-iob21" n="21">
          <head>Caput 21</head>
          <p xml:id="iob21_1" n="1">respondens autem Iob dixit</p>
          <p xml:id="iob21_2" n="2">audite quaeso sermones meos et agetis paenitentiam</p>
          <p xml:id="iob21_3" n="3">sustinete me ut et ego loquar et post mea si videbitur verba
            ridete</p>
          <p xml:id="iob21_4" n="4">numquid contra hominem disputatio mea est ut merito non debeam
            contristari</p>
          <p xml:id="iob21_5" n="5">adtendite me et obstupescite et superponite digitum ori
            vestro</p>
          <p xml:id="iob21_6" n="6">et ego quando recordatus fuero pertimesco et concutit carnem
            meam tremor</p>
          <p xml:id="iob21_7" n="7">quare ergo impii vivunt sublevati sunt confortatique
            divitiis</p>
          <p xml:id="iob21_8" n="8">semen eorum permanet coram eis propinquorum turba et nepotum in
            conspectu eorum</p>
          <p xml:id="iob21_9" n="9">domus eorum securae sunt et pacatae et non est virga Dei super
            illos</p>
          <p xml:id="iob21_10" n="10">bos eorum concepit et non abortit vacca peperit et non est
            privata fetu suo</p>
          <p xml:id="iob21_11" n="11">egrediuntur quasi greges parvuli eorum et infantes eorum
            exultant lusibus</p>
          <p xml:id="iob21_12" n="12">tenent tympanum et citharam et gaudent ad sonitum organi</p>
          <p xml:id="iob21_13" n="13">ducunt in bonis dies suos et in puncto ad inferna
            descendunt</p>
          <p xml:id="iob21_14" n="14">qui dixerunt Deo recede a nobis et scientiam viarum tuarum
            nolumus</p>
          <p xml:id="iob21_15" n="15">quid est Omnipotens ut serviamus ei et quid nobis prodest si
            oraverimus illum</p>
          <p xml:id="iob21_16" n="16">verumtamen quia non sunt in manu eorum bona sua consilium
            impiorum longe sit a me</p>
          <p xml:id="iob21_17" n="17">quotiens lucerna impiorum extinguetur et superveniet eis
            inundatio et dolores dividet furoris sui</p>
          <p xml:id="iob21_18" n="18">erunt sicut paleae ante faciem venti et sicut favilla quam
            turbo dispergit</p>
          <p xml:id="iob21_19" n="19">Deus servabit filiis illius dolorem patris et cum reddiderit
            tunc sciet</p>
          <p xml:id="iob21_20" n="20">videbunt oculi eius interfectionem suam et de furore
            Omnipotentis bibet</p>
          <p xml:id="iob21_21" n="21">quid enim ad eum pertinet de domo sua post se et si numerus
            mensuum eius dimidietur</p>
          <p xml:id="iob21_22" n="22">numquid Deum quispiam docebit scientiam qui excelsos
            iudicat</p>
          <p xml:id="iob21_23" n="23">iste moritur robustus et sanus dives et felix</p>
          <p xml:id="iob21_24" n="24">viscera eius plena sunt adipe et medullis ossa illius
            inrigantur</p>
          <p xml:id="iob21_25" n="25">alius vero moritur in amaritudine animae absque ullis
            opibus</p>
          <p xml:id="iob21_26" n="26">et tamen simul in pulverem dormient et vermes operient eos</p>
          <p xml:id="iob21_27" n="27">certe novi cogitationes vestras et sententias contra me
            iniquas</p>
          <p xml:id="iob21_28" n="28">dicitis enim ubi est domus principis et ubi tabernacula
            impiorum</p>
          <p xml:id="iob21_29" n="29">interrogate quemlibet de viatoribus et haec eadem eum
            intellegere cognoscetis</p>
          <p xml:id="iob21_30" n="30">quia in diem perditionis servabitur malus et ad diem furoris
            ducitur</p>
          <p xml:id="iob21_31" n="31">quis arguet coram eo viam eius et quae fecit quis reddet
            illi</p>
          <p xml:id="iob21_32" n="32">ipse ad sepulchra ducetur et in congerie mortuorum
            vigilabit</p>
          <p xml:id="iob21_33" n="33">dulcis fuit glareis Cocyti et post se omnem hominem trahet et
            ante se innumerabiles</p>
          <p xml:id="iob21_34" n="34">quomodo igitur consolamini me frustra cum responsio vestra
            repugnare ostensa sit veritati</p>
        </div>
        <div xml:id="bible-iob22" n="22">
          <head>Caput 22</head>
          <p xml:id="iob22_1" n="1">respondens autem Eliphaz Themanites dixit</p>
          <p xml:id="iob22_2" n="2">numquid Deo conparari potest homo etiam cum perfectae fuerit
            scientiae</p>
          <p xml:id="iob22_3" n="3">quid prodest Deo si iustus fueris aut quid ei confers si
            inmaculata fuerit via tua</p>
          <p xml:id="iob22_4" n="4">numquid timens arguet te et veniet tecum in iudicium</p>
          <p xml:id="iob22_5" n="5">et non propter malitiam tuam plurimam et infinitas iniquitates
            tuas</p>
          <p xml:id="iob22_6" n="6">abstulisti enim pignus fratrum tuorum sine causa et nudos
            spoliasti vestibus</p>
          <p xml:id="iob22_7" n="7">aquam lasso non dedisti et esurienti subtraxisti panem</p>
          <p xml:id="iob22_8" n="8">in fortitudine brachii tui possidebas terram et potentissimus
            obtinebas eam</p>
          <p xml:id="iob22_9" n="9">viduas dimisisti vacuas et lacertos pupillorum comminuisti</p>
          <p xml:id="iob22_10" n="10">propterea circumdatus es laqueis et conturbat te formido
            subita</p>
          <p xml:id="iob22_11" n="11">et putabas te tenebras non visurum et impetu aquarum
            inundantium non oppressurum</p>
          <p xml:id="iob22_12" n="12">an cogitas quod Deus excelsior caelo et super stellarum
            vertices sublimetur</p>
          <p xml:id="iob22_13" n="13">et dicis quid enim novit Deus et quasi per caliginem
            iudicat</p>
          <p xml:id="iob22_14" n="14">nubes latibulum eius nec nostra considerat et circa cardines
            caeli perambulat</p>
          <p xml:id="iob22_15" n="15">numquid semitam saeculorum custodire cupis quam calcaverunt
            viri iniqui</p>
          <p xml:id="iob22_16" n="16">qui sublati sunt ante tempus suum et fluvius subvertit
            fundamentum eorum</p>
          <p xml:id="iob22_17" n="17">qui dicebant Deo recede a nobis et quasi nihil possit facere
            Omnipotens aestimabant eum</p>
          <p xml:id="iob22_18" n="18">cum ille implesset domos eorum bonis quorum sententia procul
            sit a me</p>
          <p xml:id="iob22_19" n="19">videbunt iusti et laetabuntur et innocens subsannabit eos</p>
          <p xml:id="iob22_20" n="20">nonne succisa est erectio eorum et reliquias eorum devoravit
            ignis</p>
          <p xml:id="iob22_21" n="21">adquiesce igitur ei et habeto pacem et per haec habebis
            fructus optimos</p>
          <p xml:id="iob22_22" n="22">suscipe ex ore illius legem et pone sermones eius in corde
            tuo</p>
          <p xml:id="iob22_23" n="23">si reversus fueris ad Omnipotentem aedificaberis et longe
            facies iniquitatem a tabernaculo tuo</p>
          <p xml:id="iob22_24" n="24">dabit pro terra silicem et pro silice torrentes aureos</p>
          <p xml:id="iob22_25" n="25">eritque Omnipotens contra hostes tuos et argentum
            coacervabitur tibi</p>
          <p xml:id="iob22_26" n="26">tunc super Omnipotentem deliciis afflues et elevabis ad Deum
            faciem tuam</p>
          <p xml:id="iob22_27" n="27">rogabis eum et exaudiet te et vota tua reddes</p>
          <p xml:id="iob22_28" n="28">decernes rem et veniet tibi et in viis tuis splendebit
            lumen</p>
          <p xml:id="iob22_29" n="29">qui enim humiliatus fuerit erit in gloria et qui inclinaverit
            oculos suos ipse salvabitur</p>
          <p xml:id="iob22_30" n="30">salvabitur innocens salvabitur autem munditia manuum
            suarum</p>
        </div>
        <div xml:id="bible-iob23" n="23">
          <head>Caput 23</head>
          <p xml:id="iob23_1" n="1">respondens autem Iob dixit</p>
          <p xml:id="iob23_2" n="2">nunc quoque in amaritudine est sermo meus et manus plagae meae
            adgravata est super gemitum meum</p>
          <p xml:id="iob23_3" n="3">quis mihi tribuat ut cognoscam et inveniam illum et veniam usque
            ad solium eius</p>
          <p xml:id="iob23_4" n="4">ponam coram eo iudicium et os meum replebo increpationibus</p>
          <p xml:id="iob23_5" n="5">ut sciam verba quae mihi respondeat et intellegam quid loquatur
            mihi</p>
          <p xml:id="iob23_6" n="6">nolo multa fortitudine contendat mecum nec magnitudinis suae
            mole me premat</p>
          <p xml:id="iob23_7" n="7">proponat aequitatem contra me et perveniat ad victoriam iudicium
            meum</p>
          <p xml:id="iob23_8" n="8">si ad orientem iero non apparet si ad occidentem non intellegam
            eum</p>
          <p xml:id="iob23_9" n="9">si ad sinistram quid agat non adprehendam eum si me vertam ad
            dextram non videbo illum</p>
          <p xml:id="iob23_10" n="10">ipse vero scit viam meam et probavit me quasi aurum quod per
            ignem transit</p>
          <p xml:id="iob23_11" n="11">vestigia eius secutus est pes meus viam eius custodivi et non
            declinavi ex ea</p>
          <p xml:id="iob23_12" n="12">a mandatis labiorum eius non recessi et in sinu meo abscondi
            verba oris eius</p>
          <p xml:id="iob23_13" n="13">ipse enim solus est et nemo avertere potest cogitationem eius
            et anima eius quodcumque voluerit hoc facit</p>
          <p xml:id="iob23_14" n="14">cum expleverit in me voluntatem suam et alia multa similia
            praesto sunt ei</p>
          <p xml:id="iob23_15" n="15">et idcirco a facie eius turbatus sum et considerans eum timore
            sollicitor</p>
          <p xml:id="iob23_16" n="16">Deus mollivit cor meum et Omnipotens conturbavit me</p>
          <p xml:id="iob23_17" n="17">non enim perii propter inminentes tenebras nec faciem meam
            operuit caligo</p>
        </div>
        <div xml:id="bible-iob24" n="24">
          <head>Caput 24</head>
          <p xml:id="iob24_1" n="1">ab Omnipotente non sunt abscondita tempora qui autem noverunt
            eum ignorant dies illius</p>
          <p xml:id="iob24_2" n="2">alii terminos transtulerunt diripuerunt greges et paverunt
            eos</p>
          <p xml:id="iob24_3" n="3">asinum pupillorum abigerunt et abstulerunt pro pignore bovem
            viduae</p>
          <p xml:id="iob24_4" n="4">subverterunt pauperum viam et oppresserunt pariter mansuetos
            terrae</p>
          <p xml:id="iob24_5" n="5">alii quasi onagri in deserto egrediuntur ad opus suum
            vigilantesque ad praedam praeparant panem liberis</p>
          <p xml:id="iob24_6" n="6">agrum non suum demetunt et vineam eius quem vi oppresserunt
            vindemiant</p>
          <p xml:id="iob24_7" n="7">nudos dimittunt homines indumenta tollentes quibus non est
            operimentum in frigore</p>
          <p xml:id="iob24_8" n="8">quos imbres montium rigant et non habentes velamen amplexantur
            lapides</p>
          <p xml:id="iob24_9" n="9">vim fecerunt depraedantes pupillos et vulgum pauperem
            spoliaverunt</p>
          <p xml:id="iob24_10" n="10">nudis et incedentibus absque vestitu et esurientibus tulerunt
            spicas</p>
          <p xml:id="iob24_11" n="11">inter acervos eorum meridiati sunt qui calcatis torcularibus
            sitiunt</p>
          <p xml:id="iob24_12" n="12">de civitatibus fecerunt viros gemere et anima vulneratorum
            clamavit et Deus inultum abire non patitur</p>
          <p xml:id="iob24_13" n="13">ipsi fuerunt rebelles luminis nescierunt vias eius nec reversi
            sunt per semitas illius</p>
          <p xml:id="iob24_14" n="14">mane primo consurgit homicida interficit egenum et pauperem
            per noctem vero erit quasi fur</p>
          <p xml:id="iob24_15" n="15">oculus adulteri observat caliginem dicens non me videbit
            oculus et operiet vultum suum</p>
          <p xml:id="iob24_16" n="16">perfodit in tenebris domos sicut in die condixerant sibi et
            ignoraverunt lucem</p>
          <p xml:id="iob24_17" n="17">si subito apparuerit aurora arbitrantur umbram mortis et sic
            in tenebris quasi in luce ambulant</p>
          <p xml:id="iob24_18" n="18">levis est super faciem aquae maledicta sit pars eius in terra
            nec ambulet per viam vinearum</p>
          <p xml:id="iob24_19" n="19">ad nimium calorem transeat ab aquis nivium et usque ad inferos
            peccatum illius</p>
          <p xml:id="iob24_20" n="20">obliviscatur eius misericordia dulcedo illius vermes non sit
            in recordatione sed conteratur quasi lignum infructuosum</p>
          <p xml:id="iob24_21" n="21">pavit enim sterilem et quae non parit et viduae bene non
            fecit</p>
          <p xml:id="iob24_22" n="22">detraxit fortes in fortitudine sua et cum steterit non credet
            vitae suae</p>
          <p xml:id="iob24_23" n="23">dedit ei Deus locum paenitentiae et ille abutitur eo in
            superbiam oculi autem eius sunt in viis illius</p>
          <p xml:id="iob24_24" n="24">elevati sunt ad modicum et non subsistent et humiliabuntur
            sicut omnia et auferentur et sicut summitates spicarum conterentur</p>
          <p xml:id="iob24_25" n="25">quod si non est ita quis me potest arguere esse mentitum et
            ponere ante Deum verba mea</p>
        </div>
        <div xml:id="bible-iob25" n="25">
          <head>Caput 25</head>
          <p xml:id="iob25_1" n="1">respondens autem Baldad Suites dixit</p>
          <p xml:id="iob25_2" n="2">potestas et terror apud eum est qui facit concordiam in
            sublimibus suis</p>
          <p xml:id="iob25_3" n="3">numquid est numerus militum eius et super quem non surget lumen
            illius</p>
          <p xml:id="iob25_4" n="4">numquid iustificari potest homo conparatus Deo aut apparere
            mundus natus de muliere</p>
          <p xml:id="iob25_5" n="5">ecce etiam luna non splendet et stellae non sunt mundae in
            conspectu eius</p>
          <p xml:id="iob25_6" n="6">quanto magis homo putredo et filius hominis vermis</p>
        </div>
        <div xml:id="bible-iob26" n="26">
          <head>Caput 26</head>
          <p xml:id="iob26_1" n="1">respondens autem Iob dixit</p>
          <p xml:id="iob26_2" n="2">cuius adiutor es numquid inbecilli et sustentas brachium eius
            qui non est fortis</p>
          <p xml:id="iob26_3" n="3">cui dedisti consilium forsitan illi qui non habet sapientiam et
            prudentiam tuam ostendisti plurimam</p>
          <p xml:id="iob26_4" n="4">quem docere voluisti nonne eum qui fecit spiramen tuum</p>
          <p xml:id="iob26_5" n="5">ecce gigantes gemunt sub aquis et qui habitant cum eis</p>
          <p xml:id="iob26_6" n="6">nudus est inferus coram illo et nullum est operimentum
            perditioni</p>
          <p xml:id="iob26_7" n="7">qui extendit aquilonem super vacuum et adpendit terram super
            nihili</p>
          <p xml:id="iob26_8" n="8">qui ligat aquas in nubibus suis ut non erumpant pariter
            deorsum</p>
          <p xml:id="iob26_9" n="9">qui tenet vultum solii sui et expandit super illud nebulam
            suam</p>
          <p xml:id="iob26_10" n="10">terminum circumdedit aquis usque dum finiantur lux et
            tenebrae</p>
          <p xml:id="iob26_11" n="11">columnae caeli contremescunt et pavent ad nutum eius</p>
          <p xml:id="iob26_12" n="12">in fortitudine illius repente maria congregata sunt et
            prudentia eius percussit superbum</p>
          <p xml:id="iob26_13" n="13">spiritus eius ornavit caelos et obsetricante manu eius eductus
            est coluber tortuosus</p>
          <p xml:id="iob26_14" n="14">ecce haec ex parte dicta sunt viarum eius et cum vix parvam
            stillam sermonis eius audierimus quis poterit tonitruum magnitudinis illius intueri</p>
        </div>
        <div xml:id="bible-iob27" n="27">
          <head>Caput 27</head>
          <p xml:id="iob27_1" n="1">addidit quoque Iob adsumens parabolam suam et dixit</p>
          <p xml:id="iob27_2" n="2">vivit Deus qui abstulit iudicium meum et Omnipotens qui ad
            amaritudinem adduxit animam meam</p>
          <p xml:id="iob27_3" n="3">quia donec superest halitus in me et spiritus Dei in naribus
            meis</p>
          <p xml:id="iob27_4" n="4">non loquentur labia mea iniquitatem nec lingua mea meditabitur
            mendacium</p>
          <p xml:id="iob27_5" n="5">absit a me ut iustos vos esse iudicem donec deficiam non recedam
            ab innocentia mea</p>
          <p xml:id="iob27_6" n="6">iustificationem meam quam coepi tenere non deseram nec enim
            reprehendit me cor meum in omni vita mea</p>
          <p xml:id="iob27_7" n="7">sit ut impius inimicus meus et adversarius meus quasi
            iniquus</p>
          <p xml:id="iob27_8" n="8">quae enim spes est hypocritae si avare rapiat et non liberet
            Deus animam eius</p>
          <p xml:id="iob27_9" n="9">numquid clamorem eius Deus audiet cum venerit super illum
            angustia</p>
          <p xml:id="iob27_10" n="10">aut poterit in Omnipotente delectari et invocare Deum in omni
            tempore</p>
          <p xml:id="iob27_11" n="11">docebo vos per manum Dei quae Omnipotens habeat nec
            abscondam</p>
          <p xml:id="iob27_12" n="12">ecce vos omnes nostis et quid sine causa vana loquimini</p>
          <p xml:id="iob27_13" n="13">haec est pars hominis impii apud Deum et hereditas violentorum
            quam ab Omnipotente suscipient</p>
          <p xml:id="iob27_14" n="14">si multiplicati fuerint filii eius in gladio erunt et nepotes
            eius non saturabuntur pane</p>
          <p xml:id="iob27_15" n="15">qui reliqui fuerint ex eo sepelientur in interitu et viduae
            illius non plorabunt</p>
          <p xml:id="iob27_16" n="16">si conportaverit quasi terram argentum et sicut lutum
            praeparaverit vestimenta</p>
          <p xml:id="iob27_17" n="17">praeparabit quidem sed iustus vestietur illis et argentum
            innocens dividet</p>
          <p xml:id="iob27_18" n="18">aedificavit sicut tinea domum suam et sicut custos fecit
            umbraculum</p>
          <p xml:id="iob27_19" n="19">dives cum dormierit nihil secum auferet aperit oculos suos et
            nihil inveniet</p>
          <p xml:id="iob27_20" n="20">adprehendit eum quasi aqua inopia nocte opprimet eum
            tempestas</p>
          <p xml:id="iob27_21" n="21">tollet eum ventus urens et auferet et velut turbo rapiet eum
            de loco suo</p>
          <p xml:id="iob27_22" n="22">et mittet super eum et non parcet de manu eius fugiens
            fugiet</p>
          <p xml:id="iob27_23" n="23">stringet super eum manus suas et sibilabit super illum intuens
            locum eius</p>
        </div>
        <div xml:id="bible-iob28" n="28">
          <head>Caput 28</head>
          <p xml:id="iob28_1" n="1">habet argentum venarum suarum principia et auro locus est in quo
            conflatur</p>
          <p xml:id="iob28_2" n="2">ferrum de terra tollitur et lapis solutus calore in aes
            vertitur</p>
          <p xml:id="iob28_3" n="3">tempus posuit tenebris et universorum finem ipse considerat
            lapidem quoque caliginis et umbram mortis</p>
          <p xml:id="iob28_4" n="4">dividit torrens a populo peregrinante eos quos oblitus est pes
            egentis hominum et invios</p>
          <p xml:id="iob28_5" n="5">terra de qua oriebatur panis in loco suo igne subversa est</p>
          <p xml:id="iob28_6" n="6">locus sapphyri lapides eius et glebae illius aurum</p>
          <p xml:id="iob28_7" n="7">semitam ignoravit avis nec intuitus est oculus vulturis</p>
          <p xml:id="iob28_8" n="8">non calcaverunt eam filii institorum nec pertransivit per eam
            leaena</p>
          <p xml:id="iob28_9" n="9">ad silicem extendit manum suam subvertit a radicibus montes</p>
          <p xml:id="iob28_10" n="10">in petris rivos excidit et omne pretiosum vidit oculus
            eius</p>
          <p xml:id="iob28_11" n="11">profunda quoque fluviorum scrutatus est et abscondita produxit
            in lucem</p>
          <p xml:id="iob28_12" n="12">sapientia vero ubi invenitur et quis est locus
            intellegentiae</p>
          <p xml:id="iob28_13" n="13">nescit homo pretium eius nec invenitur in terra suaviter
            viventium</p>
          <p xml:id="iob28_14" n="14">abyssus dicit non est in me et mare loquitur non est mecum</p>
          <p xml:id="iob28_15" n="15">non dabitur aurum obrizum pro ea nec adpendetur argentum in
            commutatione eius</p>
          <p xml:id="iob28_16" n="16">non conferetur tinctis Indiae coloribus nec lapidi sardonico
            pretiosissimo vel sapphyro</p>
          <p xml:id="iob28_17" n="17">non adaequabitur ei aurum vel vitrum nec commutabuntur pro ea
            vasa auri</p>
          <p xml:id="iob28_18" n="18">excelsa et eminentia non memorabuntur conparatione eius
            trahitur autem sapientia de occultis</p>
          <p xml:id="iob28_19" n="19">non adaequabitur ei topazium de Aethiopia nec tincturae
            mundissimae conponetur</p>
          <p xml:id="iob28_20" n="20">unde ergo sapientia veniet et quis est locus
            intellegentiae</p>
          <p xml:id="iob28_21" n="21">abscondita est ab oculis omnium viventium volucres quoque
            caeli latet</p>
          <p xml:id="iob28_22" n="22">perditio et mors dixerunt auribus nostris audivimus famam
            eius</p>
          <p xml:id="iob28_23" n="23">Deus intellegit viam eius et ipse novit locum illius</p>
          <p xml:id="iob28_24" n="24">ipse enim fines mundi intuetur et omnia quae sub caelo sunt
            respicit</p>
          <p xml:id="iob28_25" n="25">qui fecit ventis pondus et aquas adpendit mensura</p>
          <p xml:id="iob28_26" n="26">quando ponebat pluviis legem et viam procellis sonantibus</p>
          <p xml:id="iob28_27" n="27">tunc vidit illam et enarravit et praeparavit et
            investigavit</p>
          <p xml:id="iob28_28" n="28">et dixit homini ecce timor Domini ipsa est sapientia et
            recedere a malo intellegentia</p>
        </div>
        <div xml:id="bible-iob29" n="29">
          <head>Caput 29</head>
          <p xml:id="iob29_1" n="1">addidit quoque Iob adsumens parabolam suam et dixit</p>
          <p xml:id="iob29_2" n="2">quis mihi tribuat ut sim iuxta menses pristinos secundum dies
            quibus Deus custodiebat me</p>
          <p xml:id="iob29_3" n="3">quando splendebat lucerna eius super caput meum et ad lumen eius
            ambulabam in tenebris</p>
          <p xml:id="iob29_4" n="4">sicut fui in diebus adulescentiae meae quando secreto Deus erat
            in tabernaculo meo</p>
          <p xml:id="iob29_5" n="5">quando erat Omnipotens mecum et in circuitu meo pueri mei</p>
          <p xml:id="iob29_6" n="6">quando lavabam pedes meos butyro et petra fundebat mihi rivos
            olei</p>
          <p xml:id="iob29_7" n="7">quando procedebam ad portam civitatis et in platea parabant
            cathedram mihi</p>
          <p xml:id="iob29_8" n="8">videbant me iuvenes et abscondebantur et senes adsurgentes
            stabant</p>
          <p xml:id="iob29_9" n="9">principes cessabant loqui et digitum superponebant ori suo</p>
          <p xml:id="iob29_10" n="10">vocem suam cohibebant duces et lingua eorum gutturi suo
            adherebat</p>
          <p xml:id="iob29_11" n="11">auris audiens beatificabat me et oculus videns testimonium
            reddebat mihi</p>
          <p xml:id="iob29_12" n="12">quod liberassem pauperem vociferantem et pupillum cui non
            esset adiutor</p>
          <p xml:id="iob29_13" n="13">benedictio perituri super me veniebat et cor viduae consolatus
            sum</p>
          <p xml:id="iob29_14" n="14">iustitia indutus sum et vestivit me sicut vestimento et
            diademate iudicio meo</p>
          <p xml:id="iob29_15" n="15">oculus fui caeco et pes claudo</p>
          <p xml:id="iob29_16" n="16">pater eram pauperum et causam quam nesciebam diligentissime
            investigabam</p>
          <p xml:id="iob29_17" n="17">conterebam molas iniqui et de dentibus illius auferebam
            praedam</p>
          <p xml:id="iob29_18" n="18">dicebamque in nidulo meo moriar et sicut palma multiplicabo
            dies</p>
          <p xml:id="iob29_19" n="19">radix mea aperta est secus aquas et ros morabitur in messione
            mea</p>
          <p xml:id="iob29_20" n="20">gloria mea semper innovabitur et arcus meus in manu mea
            instaurabitur</p>
          <p xml:id="iob29_21" n="21">qui me audiebant expectabant sententiam et intenti tacebant ad
            consilium meum</p>
          <p xml:id="iob29_22" n="22">verbis meis addere nihil audebant et super illos stillabat
            eloquium meum</p>
          <p xml:id="iob29_23" n="23">expectabant me sicut pluviam et os suum aperiebant quasi ad
            imbrem serotinum</p>
          <p xml:id="iob29_24" n="24">si quando ridebam ad eos non credebant et lux vultus mei non
            cadebat in terram</p>
          <p xml:id="iob29_25" n="25">si voluissem ire ad eos sedebam primus cumque sederem quasi
            rex circumstante exercitu eram tamen maerentium consolator</p>
        </div>
        <div xml:id="bible-iob30" n="30">
          <head>Caput 30</head>
          <p xml:id="iob30_1" n="1">nunc autem derident me iuniores tempore quorum non dignabar
            patres ponere cum canibus gregis mei</p>
          <p xml:id="iob30_2" n="2">quorum virtus manuum erat mihi pro nihilo et vita ipsa
            putabantur indigni</p>
          <p xml:id="iob30_3" n="3">egestate et fame steriles qui rodebant in solitudine squalentes
            calamitate et miseria</p>
          <p xml:id="iob30_4" n="4">et mandebant herbas et arborum cortices et radix iuniperorum
            erat cibus eorum</p>
          <p xml:id="iob30_5" n="5">qui de convallibus ista rapientes cum singula repperissent ad ea
            cum clamore currebant</p>
          <p xml:id="iob30_6" n="6">in desertis habitabant torrentium et in cavernis terrae vel
            super glaream</p>
          <p xml:id="iob30_7" n="7">qui inter huiuscemodi laetabantur et esse sub sentibus delicias
            conputabant</p>
          <p xml:id="iob30_8" n="8">filii stultorum et ignobilium et in terra penitus non
            parentes</p>
          <p xml:id="iob30_9" n="9">nunc in eorum canticum versus sum et factus sum eis
            proverbium</p>
          <p xml:id="iob30_10" n="10">abominantur me et longe fugiunt a me et faciem meam conspuere
            non verentur</p>
          <p xml:id="iob30_11" n="11">faretram enim suam aperuit et adflixit me et frenum posuit in
            os meum</p>
          <p xml:id="iob30_12" n="12">ad dexteram orientis calamitatis meae ilico surrexerunt pedes
            meos subverterunt et oppresserunt quasi fluctibus semitis suis</p>
          <p xml:id="iob30_13" n="13">dissipaverunt itinera mea insidiati sunt mihi et praevaluerunt
            et non fuit qui ferret auxilium</p>
          <p xml:id="iob30_14" n="14">quasi rupto muro et aperta ianua inruerunt super me et ad meas
            miserias devoluti sunt</p>
          <p xml:id="iob30_15" n="15">redactus sum in nihili abstulisti quasi ventus desiderium meum
            et velut nubes pertransiit salus mea</p>
          <p xml:id="iob30_16" n="16">nunc autem in memet ipso marcescit anima mea et possident me
            dies adflictionis</p>
          <p xml:id="iob30_17" n="17">nocte os meum perforatur doloribus et qui me comedunt non
            dormiunt</p>
          <p xml:id="iob30_18" n="18">in multitudine eorum consumitur vestimentum meum et quasi
            capitio tunicae sic cinxerunt me</p>
          <p xml:id="iob30_19" n="19">conparatus sum luto et adsimilatus favillae et cineri</p>
          <p xml:id="iob30_20" n="20">clamo ad te et non exaudis me sto et non respicis me</p>
          <p xml:id="iob30_21" n="21">mutatus es mihi in crudelem et in duritia manus tuae
            adversaris mihi</p>
          <p xml:id="iob30_22" n="22">elevasti me et quasi super ventum ponens elisisti me
            valide</p>
          <p xml:id="iob30_23" n="23">scio quia morti tradas me ubi constituta domus est omni
            viventi</p>
          <p xml:id="iob30_24" n="24">verumtamen non ad consumptionem eorum emittis manum tuam et si
            corruerint ipse salvabis</p>
          <p xml:id="iob30_25" n="25">flebam quondam super eum qui adflictus erat et conpatiebatur
            anima mea pauperi</p>
          <p xml:id="iob30_26" n="26">expectabam bona et venerunt mihi mala praestolabar lucem et
            eruperunt tenebrae</p>
          <p xml:id="iob30_27" n="27">interiora mea efferbuerunt absque ulla requie praevenerunt me
            dies adflictionis</p>
          <p xml:id="iob30_28" n="28">maerens incedebam sine furore consurgens in turba clamavi</p>
          <p xml:id="iob30_29" n="29">frater fui draconum et socius strutionum</p>
          <p xml:id="iob30_30" n="30">cutis mea denigrata est super me et ossa mea aruerunt prae
            caumate</p>
          <p xml:id="iob30_31" n="31">versa est in luctum cithara mea et organum meum in vocem
            flentium</p>
        </div>
        <div xml:id="bible-iob31" n="31">
          <head>Caput 31</head>
          <p xml:id="iob31_1" n="1">pepigi foedus cum oculis meis ut ne cogitarem quidem de
            virgine</p>
          <p xml:id="iob31_2" n="2">quam enim partem haberet Deus in me desuper et hereditatem
            Omnipotens de excelsis</p>
          <p xml:id="iob31_3" n="3">numquid non perditio est iniquo et alienatio operantibus
            iniustitiam</p>
          <p xml:id="iob31_4" n="4">nonne ipse considerat vias meas et cunctos gressus meos
            dinumerat</p>
          <p xml:id="iob31_5" n="5">si ambulavi in vanitate et festinavit in dolo pes meus</p>
          <p xml:id="iob31_6" n="6">adpendat me in statera iusta et sciat Deus simplicitatem
            meam</p>
          <p xml:id="iob31_7" n="7">si declinavit gressus meus de via et si secutum est oculos meos
            cor meum et in manibus meis adhesit macula</p>
          <p xml:id="iob31_8" n="8">seram et alius comedat et progenies mea eradicetur</p>
          <p xml:id="iob31_9" n="9">si deceptum est cor meum super mulierem et si ad ostium amici
            mei insidiatus sum</p>
          <p xml:id="iob31_10" n="10">scortum sit alteri uxor mea et super illam incurventur
            alii</p>
          <p xml:id="iob31_11" n="11">hoc enim nefas est et iniquitas maxima</p>
          <p xml:id="iob31_12" n="12">ignis est usque ad perditionem devorans et omnia eradicans
            genimina</p>
          <p xml:id="iob31_13" n="13">si contempsi subire iudicium cum servo meo et ancillae meae
            cum disceptarent adversum me</p>
          <p xml:id="iob31_14" n="14">quid enim faciam cum surrexerit ad iudicandum Deus et cum
            quaesierit quid respondebo illi</p>
          <p xml:id="iob31_15" n="15">numquid non in utero fecit me qui et illum operatus est et
            formavit in vulva unus</p>
          <p xml:id="iob31_16" n="16">si negavi quod volebant pauperibus et oculos viduae expectare
            feci</p>
          <p xml:id="iob31_17" n="17">si comedi buccellam meam solus et non comedit pupillus ex
            ea</p>
          <p xml:id="iob31_18" n="18">quia ab infantia mea crevit mecum miseratio et de utero matris
            meae egressa est mecum</p>
          <p xml:id="iob31_19" n="19">si despexi pereuntem eo quod non habuerit indumentum et absque
            operimento pauperem</p>
          <p xml:id="iob31_20" n="20">si non benedixerunt mihi latera eius et de velleribus ovium
            mearum calefactus est</p>
          <p xml:id="iob31_21" n="21">si levavi super pupillum manum meam etiam cum viderem me in
            porta superiorem</p>
          <p xml:id="iob31_22" n="22">umerus meus a iunctura sua cadat et brachium meum cum suis
            ossibus confringatur</p>
          <p xml:id="iob31_23" n="23">semper enim quasi tumentes super me fluctus timui Deum et
            pondus eius ferre non potui</p>
          <p xml:id="iob31_24" n="24">si putavi aurum robur meum et obrizae dixi fiducia mea</p>
          <p xml:id="iob31_25" n="25">si laetatus sum super multis divitiis meis et quia plurima
            repperit manus mea</p>
          <p xml:id="iob31_26" n="26">si vidi solem cum fulgeret et lunam incedentem clare</p>
          <p xml:id="iob31_27" n="27">et lactatum est in abscondito cor meum et osculatus sum manum
            meam ore meo</p>
          <p xml:id="iob31_28" n="28">quae est iniquitas maxima et negatio contra Deum
            altissimum</p>
          <p xml:id="iob31_29" n="29">si gavisus sum ad ruinam eius qui me oderat et exultavi quod
            invenisset eum malum</p>
          <p xml:id="iob31_30" n="30">non enim dedi ad peccandum guttur meum ut expeterem maledicens
            animam eius</p>
          <p xml:id="iob31_31" n="31">si non dixerunt viri tabernaculi mei quis det de carnibus eius
            ut saturemur</p>
          <p xml:id="iob31_32" n="32">foris non mansit peregrinus ostium meum viatori patuit</p>
          <p xml:id="iob31_33" n="33">si abscondi quasi homo peccatum meum et celavi in sinu meo
            iniquitatem meam</p>
          <p xml:id="iob31_34" n="34">si expavi ad multitudinem nimiam et despectio propinquorum
            terruit me et non magis tacui nec egressus sum ostium</p>
          <p xml:id="iob31_35" n="35">quis mihi tribuat auditorem ut desiderium meum Omnipotens
            audiat et librum scribat ipse qui iudicat</p>
          <p xml:id="iob31_36" n="36">ut in umero meo portem illum et circumdem illum quasi coronam
            mihi</p>
          <p xml:id="iob31_37" n="37">per singulos gradus meos pronuntiabo illum et quasi principi
            offeram eum</p>
          <p xml:id="iob31_38" n="38">si adversum me terra mea clamat et cum ipsa sulci eius
            deflent</p>
          <p xml:id="iob31_39" n="39">si fructus eius comedi absque pecunia et animam agricolarum
            eius adflixi</p>
          <p xml:id="iob31_40" n="40">pro frumento oriatur mihi tribulus et pro hordeo spina finita
            sunt verba Iob</p>
        </div>
        <div xml:id="bible-iob32" n="32">
          <head>Caput 32</head>
          <p xml:id="iob32_1" n="1">omiserunt autem tres viri isti respondere Iob eo quod iustus
            sibi videretur</p>
          <p xml:id="iob32_2" n="2">et iratus indignatusque Heliu filius Barachel Buzites de
            cognatione Ram iratus est autem adversus Iob eo quod iustum se esse diceret coram
            Deo</p>
          <p xml:id="iob32_3" n="3">porro adversum amicos eius indignatus est eo quod non
            invenissent responsionem rationabilem sed tantummodo condemnassent Iob</p>
          <p xml:id="iob32_4" n="4">igitur Heliu expectavit Iob loquentem eo quod seniores se essent
            qui loquebantur</p>
          <p xml:id="iob32_5" n="5">cum autem vidisset quod tres respondere non potuissent iratus
            est vehementer</p>
          <p xml:id="iob32_6" n="6">respondensque Heliu filius Barachel Buzites dixit iunior sum
            tempore vos autem antiquiores idcirco dimisso capite veritus sum indicare vobis meam
            sententiam</p>
          <p xml:id="iob32_7" n="7">sperabam enim quod aetas prolixior loqueretur et annorum
            multitudo doceret sapientiam</p>
          <p xml:id="iob32_8" n="8">sed ut video spiritus est in hominibus et inspiratio
            Omnipotentis dat intellegentiam</p>
          <p xml:id="iob32_9" n="9">non sunt longevi sapientes nec senes intellegunt iudicium</p>
          <p xml:id="iob32_10" n="10">ideo dicam audite me ostendam vobis etiam ego meam
            scientiam</p>
          <p xml:id="iob32_11" n="11">expectavi enim sermones vestros audivi prudentiam vestram
            donec disceptaremini sermonibus</p>
          <p xml:id="iob32_12" n="12">et donec putabam vos aliquid dicere considerabam sed ut video
            non est qui arguere possit Iob et respondere ex vobis sermonibus eius</p>
          <p xml:id="iob32_13" n="13">ne forte dicatis invenimus sapientiam Deus proiecit eum non
            homo</p>
          <p xml:id="iob32_14" n="14">nihil locutus est mihi et ego non secundum vestros sermones
            respondebo illi</p>
          <p xml:id="iob32_15" n="15">extimuerunt non responderunt ultra abstuleruntque a se
            eloquia</p>
          <p xml:id="iob32_16" n="16">quoniam igitur expectavi et non sunt locuti steterunt nec
            responderunt ultra</p>
          <p xml:id="iob32_17" n="17">respondebo et ego partem meam et ostendam scientiam meam</p>
          <p xml:id="iob32_18" n="18">plenus sum enim sermonibus et coartat me spiritus uteri
            mei</p>
          <p xml:id="iob32_19" n="19">en venter meus quasi mustum absque spiraculo quod lagunculas
            novas disrumpit</p>
          <p xml:id="iob32_20" n="20">loquar et respirabo paululum aperiam labia mea et
            respondebo</p>
          <p xml:id="iob32_21" n="21">non accipiam personam viri et Deum homini non aequabo</p>
          <p xml:id="iob32_22" n="22">nescio enim quamdiu subsistam et si post modicum tollat me
            factor meus</p>
        </div>
        <div xml:id="bible-iob33" n="33">
          <head>Caput 33</head>
          <p xml:id="iob33_1" n="1">audi igitur Iob eloquia mea et omnes sermones meos ausculta</p>
          <p xml:id="iob33_2" n="2">ecce aperui os meum loquatur lingua mea in faucibus meis</p>
          <p xml:id="iob33_3" n="3">simplici corde meo sermones mei et sententiam labia mea puram
            loquentur</p>
          <p xml:id="iob33_4" n="4">spiritus Dei fecit me et spiraculum Omnipotentis vivificavit
            me</p>
          <p xml:id="iob33_5" n="5">si potes responde mihi et adversus faciem meam consiste</p>
          <p xml:id="iob33_6" n="6">ecce et me sicut et te fecit Deus et de eodem luto ego quoque
            formatus sum</p>
          <p xml:id="iob33_7" n="7">verumtamen miraculum meum non te terreat et eloquentia mea non
            sit tibi gravis</p>
          <p xml:id="iob33_8" n="8">dixisti ergo in auribus meis et vocem verborum audivi</p>
          <p xml:id="iob33_9" n="9">mundus sum ego absque delicto inmaculatus et non est iniquitas
            in me</p>
          <p xml:id="iob33_10" n="10">quia querellas in me repperit ideo arbitratus est me inimicum
            sibi</p>
          <p xml:id="iob33_11" n="11">posuit in nervo pedes meos custodivit omnes semitas meas</p>
          <p xml:id="iob33_12" n="12">hoc est ergo in quo non es iustificatus respondebo tibi quia
            maior sit Deus homine</p>
          <p xml:id="iob33_13" n="13">adversum eum contendis quod non ad omnia verba responderit
            tibi</p>
          <p xml:id="iob33_14" n="14">semel loquitur Deus et secundo id ipsum non repetit</p>
          <p xml:id="iob33_15" n="15">per somnium in visione nocturna quando inruit sopor super
            homines et dormiunt in lectulo</p>
          <p xml:id="iob33_16" n="16">tunc aperit aures virorum et erudiens eos instruit
            disciplinam</p>
          <p xml:id="iob33_17" n="17">ut avertat hominem ab his quae facit et liberet eum de
            superbia</p>
          <p xml:id="iob33_18" n="18">eruens animam eius a corruptione et vitam illius ut non
            transeat in gladium</p>
          <p xml:id="iob33_19" n="19">increpat quoque per dolorem in lectulo et omnia ossa eius
            marcescere facit</p>
          <p xml:id="iob33_20" n="20">abominabilis ei fit in vita sua panis et animae illius cibus
            ante desiderabilis</p>
          <p xml:id="iob33_21" n="21">tabescet caro eius et ossa quae tecta fuerant nudabuntur</p>
          <p xml:id="iob33_22" n="22">adpropinquabit corruptioni anima eius et vita illius
            mortiferis</p>
          <p xml:id="iob33_23" n="23">si fuerit pro eo angelus loquens unum de milibus ut adnuntiet
            hominis aequitatem</p>
          <p xml:id="iob33_24" n="24">miserebitur eius et dicet libera eum et non descendat in
            corruptionem inveni in quo ei propitier</p>
          <p xml:id="iob33_25" n="25">consumpta est caro eius a suppliciis revertatur ad dies
            adulescentiae suae</p>
          <p xml:id="iob33_26" n="26">deprecabitur Deum et placabilis ei erit et videbit faciem eius
            in iubilo et reddet homini iustitiam suam</p>
          <p xml:id="iob33_27" n="27">respiciet homines et dicet peccavi et vere deliqui et ut eram
            dignus non recepi</p>
          <p xml:id="iob33_28" n="28">liberavit animam suam ne pergeret in interitum sed vivens
            lucem videret</p>
          <p xml:id="iob33_29" n="29">ecce haec omnia operatur Deus tribus vicibus per singulos</p>
          <p xml:id="iob33_30" n="30">ut revocet animas eorum a corruptione et inluminet luce
            viventium</p>
          <p xml:id="iob33_31" n="31">adtende Iob et audi me et tace dum ego loquar</p>
          <p xml:id="iob33_32" n="32">si autem habes quod loquaris responde mihi loquere volo enim
            te apparere iustum</p>
          <p xml:id="iob33_33" n="33">quod si non habes audi me tace et docebo te sapientiam</p>
        </div>
        <div xml:id="bible-iob34" n="34">
          <head>Caput 34</head>
          <p xml:id="iob34_1" n="1">pronuntians itaque Heliu etiam haec locutus est</p>
          <p xml:id="iob34_2" n="2">audite sapientes verba mea et eruditi auscultate me</p>
          <p xml:id="iob34_3" n="3">auris enim verba probat et guttur escas gustu diiudicat</p>
          <p xml:id="iob34_4" n="4">iudicium eligamus nobis et inter nos videamus quid sit
            melius</p>
          <p xml:id="iob34_5" n="5">quia dixit Iob iustus sum et Deus subvertit iudicium meum</p>
          <p xml:id="iob34_6" n="6">in iudicando enim me mendacium est violenta sagitta mea absque
            ullo peccato</p>
          <p xml:id="iob34_7" n="7">quis est vir ut est Iob qui bibit subsannationem quasi aquam</p>
          <p xml:id="iob34_8" n="8">qui graditur cum operantibus iniquitatem et ambulat cum viris
            impiis</p>
          <p xml:id="iob34_9" n="9">dixit enim non placebit vir Deo etiam si cucurrerit cum eo</p>
          <p xml:id="iob34_10" n="10">ideo viri cordati audite me absit a Deo impietas et ab
            Omnipotente iniquitas</p>
          <p xml:id="iob34_11" n="11">opus enim hominis reddet ei et iuxta vias singulorum
            restituet</p>
          <p xml:id="iob34_12" n="12">vere enim Deus non condemnabit frustra nec Omnipotens
            subvertet iudicium</p>
          <p xml:id="iob34_13" n="13">quem constituit alium super terram aut quem posuit super orbem
            quem fabricatus est</p>
          <p xml:id="iob34_14" n="14">si direxerit ad eum cor suum spiritum illius et flatum ad se
            trahet</p>
          <p xml:id="iob34_15" n="15">deficiet omnis caro simul et homo in cinerem revertetur</p>
          <p xml:id="iob34_16" n="16">si habes ergo intellectum audi quod dicitur et ausculta vocem
            eloquii mei</p>
          <p xml:id="iob34_17" n="17">numquid qui non amat iudicium sanare potest et quomodo tu eum
            qui iustus est in tantum condemnas</p>
          <p xml:id="iob34_18" n="18">qui dicit regi apostata qui vocat duces impios</p>
          <p xml:id="iob34_19" n="19">qui non accipit personas principum nec cognovit tyrannum cum
            disceptaret contra pauperem opus enim manuum eius sunt universi</p>
          <p xml:id="iob34_20" n="20">subito morientur et in media nocte turbabuntur populi et
            pertransibunt et auferent violentum absque manu</p>
          <p xml:id="iob34_21" n="21">oculi enim eius super vias hominum et omnes gressus eorum
            considerat</p>
          <p xml:id="iob34_22" n="22">non sunt tenebrae et non est umbra mortis ut abscondantur ibi
            qui operantur iniquitatem</p>
          <p xml:id="iob34_23" n="23">neque enim ultra in hominis potestate est ut veniat ad Deum in
            iudicium</p>
          <p xml:id="iob34_24" n="24">conteret multos innumerabiles et stare faciet alios pro
            eis</p>
          <p xml:id="iob34_25" n="25">novit enim opera eorum et idcirco inducet noctem et
            conterentur</p>
          <p xml:id="iob34_26" n="26">quasi impios percussit eos in loco videntium</p>
          <p xml:id="iob34_27" n="27">qui quasi de industria recesserunt ab eo et omnes vias eius
            intellegere noluerunt</p>
          <p xml:id="iob34_28" n="28">ut pervenire facerent ad eum clamorem egeni et audiret vocem
            pauperum</p>
          <p xml:id="iob34_29" n="29">ipso enim concedente pacem quis est qui condemnet ex quo
            absconderit vultum quis est qui contempletur eum et super gentem et super omnes
            homines</p>
          <p xml:id="iob34_30" n="30">qui regnare facit hominem hypocritam propter peccata
            populi</p>
          <p xml:id="iob34_31" n="31">quia ergo ego locutus sum ad Deum te quoque non prohibeo</p>
          <p xml:id="iob34_32" n="32">si erravi tu doce me si iniquitatem locutus sum ultra non
            addam</p>
          <p xml:id="iob34_33" n="33">numquid a te Deus expetit eam quia displicuit tibi tu enim
            coepisti loqui et non ego quod si quid nosti melius loquere</p>
          <p xml:id="iob34_34" n="34">viri intellegentes loquantur mihi et vir sapiens audiat me</p>
          <p xml:id="iob34_35" n="35">Iob autem stulte locutus est et verba illius non sonant
            disciplinam</p>
          <p xml:id="iob34_36" n="36">pater mi probetur Iob usque ad finem ne desinas in hominibus
            iniquitatis</p>
          <p xml:id="iob34_37" n="37">quia addit super peccata sua blasphemiam inter nos interim
            constringatur et tunc ad iudicium provocet sermonibus suis Deum</p>
        </div>
        <div xml:id="bible-iob35" n="35">
          <head>Caput 35</head>
          <p xml:id="iob35_1" n="1">igitur Heliu haec rursum locutus est</p>
          <p xml:id="iob35_2" n="2">numquid aequa tibi videtur tua cogitatio ut diceres iustior Deo
            sum</p>
          <p xml:id="iob35_3" n="3">dixisti enim non tibi placet quod rectum est vel quid tibi
            proderit si ego peccavero</p>
          <p xml:id="iob35_4" n="4">itaque ego respondebo sermonibus tuis et amicis tuis tecum</p>
          <p xml:id="iob35_5" n="5">suspice caelum et intuere et contemplare aethera quod altior te
            sit</p>
          <p xml:id="iob35_6" n="6">si peccaveris quid ei nocebis et si multiplicatae fuerint
            iniquitates tuae quid facies contra eum</p>
          <p xml:id="iob35_7" n="7">porro si iuste egeris quid donabis ei aut quid de manu tua
            accipiet</p>
          <p xml:id="iob35_8" n="8">homini qui similis tui est nocebit impietas tua et filium
            hominis adiuvabit iustitia tua</p>
          <p xml:id="iob35_9" n="9">propter multitudinem calumniatorum clamabunt et heiulabunt
            propter vim brachii tyrannorum</p>
          <p xml:id="iob35_10" n="10">et non dixit ubi est Deus qui fecit me qui dedit carmina in
            nocte</p>
          <p xml:id="iob35_11" n="11">qui docet nos super iumenta terrae et super volucres caeli
            erudit nos</p>
          <p xml:id="iob35_12" n="12">ibi clamabunt et non exaudiet propter superbiam malorum</p>
          <p xml:id="iob35_13" n="13">non ergo frustra audiet Deus et Omnipotens singulorum causas
            intuebitur</p>
          <p xml:id="iob35_14" n="14">etiam cum dixeris non considerat iudicare coram eo et expecta
            eum</p>
          <p xml:id="iob35_15" n="15">nunc enim non infert furorem suum nec ulciscitur scelus
            valde</p>
          <p xml:id="iob35_16" n="16">ergo Iob frustra aperit os suum et absque scientia verba
            multiplicat</p>
        </div>
        <div xml:id="bible-iob36" n="36">
          <head>Caput 36</head>
          <p xml:id="iob36_1" n="1">addens quoque Heliu haec locutus est</p>
          <p xml:id="iob36_2" n="2">sustine me paululum et indicabo tibi adhuc enim habeo quod pro
            Deo loquar</p>
          <p xml:id="iob36_3" n="3">repetam scientiam meam a principio et operatorem meum probabo
            iustum</p>
          <p xml:id="iob36_4" n="4">vere enim absque mendacio sermones mei et perfecta scientia
            probabitur tibi</p>
          <p xml:id="iob36_5" n="5">Deus potentes non abicit cum et ipse sit potens</p>
          <p xml:id="iob36_6" n="6">sed non salvat impios et iudicium pauperibus tribuit</p>
          <p xml:id="iob36_7" n="7">non aufert a iusto oculos suos et reges in solio conlocat in
            perpetuum et illi eriguntur</p>
          <p xml:id="iob36_8" n="8">et si fuerint in catenis et vinciantur funibus paupertatis</p>
          <p xml:id="iob36_9" n="9">indicabit eis opera eorum et scelera eorum quia violenti
            fuerint</p>
          <p xml:id="iob36_10" n="10">revelabit quoque aurem eorum ut corripiat et loquetur ut
            revertantur ab iniquitate</p>
          <p xml:id="iob36_11" n="11">si audierint et observaverint conplebunt dies suos in bono et
            annos suos in gloria</p>
          <p xml:id="iob36_12" n="12">si autem non audierint transibunt per gladium et consumentur
            in stultitia</p>
          <p xml:id="iob36_13" n="13">simulatores et callidi provocant iram Dei neque clamabunt cum
            vincti fuerint</p>
          <p xml:id="iob36_14" n="14">morietur in tempestate anima eorum et vita eorum inter
            effeminatos</p>
          <p xml:id="iob36_15" n="15">eripiet pauperem de angustia sua et revelabit in tribulatione
            aurem eius</p>
          <p xml:id="iob36_16" n="16">igitur salvabit te de ore angusto latissime et non habentis
            fundamentum subter se requies autem mensae tuae erit plena pinguedine</p>
          <p xml:id="iob36_17" n="17">causa tua quasi impii iudicata est causam iudiciumque
            recipies</p>
          <p xml:id="iob36_18" n="18">non te ergo superet ira ut aliquem opprimas nec multitudo
            donorum inclinet te</p>
          <p xml:id="iob36_19" n="19">depone magnitudinem tuam absque tribulatione et omnes robustos
            fortitudine</p>
          <p xml:id="iob36_20" n="20">ne protrahas noctem ut ascendant populi pro eis</p>
          <p xml:id="iob36_21" n="21">cave ne declines ad iniquitatem hanc enim coepisti sequi post
            miseriam</p>
          <p xml:id="iob36_22" n="22">ecce Deus excelsus in fortitudine sua et nullus ei similis in
            legislatoribus</p>
          <p xml:id="iob36_23" n="23">quis poterit scrutari vias eius aut quis ei dicere operatus es
            iniquitatem</p>
          <p xml:id="iob36_24" n="24">memento quod ignores opus eius de quo cecinerunt viri</p>
          <p xml:id="iob36_25" n="25">omnes homines vident eum unusquisque intuetur procul</p>
          <p xml:id="iob36_26" n="26">ecce Deus magnus vincens scientiam nostram numerus annorum
            eius inaestimabilis</p>
          <p xml:id="iob36_27" n="27">qui aufert stillas pluviae et effundit imbres ad instar
            gurgitum</p>
          <p xml:id="iob36_28" n="28">qui de nubibus fluunt quae praetexunt cuncta desuper</p>
          <p xml:id="iob36_29" n="29">si voluerit extendere nubes quasi tentorium suum</p>
          <p xml:id="iob36_30" n="30">et fulgurare lumine suo desuper cardines quoque maris
            operiet</p>
          <p xml:id="iob36_31" n="31">per haec enim iudicat populos et dat escas multis
            mortalibus</p>
          <p xml:id="iob36_32" n="32">in manibus abscondit lucem et praecipit ei ut rursus
            adveniat</p>
          <p xml:id="iob36_33" n="33">adnuntiat de ea amico suo quod possessio eius sit et ad eam
            possit ascendere</p>
        </div>
        <div xml:id="bible-iob37" n="37">
          <head>Caput 37</head>
          <p xml:id="iob37_1" n="1">super hoc expavit cor meum et emotum est de loco suo</p>
          <p xml:id="iob37_2" n="2">audite auditionem in terrore vocis eius et sonum de ore illius
            procedentem</p>
          <p xml:id="iob37_3" n="3">subter omnes caelos ipse considerat et lumen illius super
            terminos terrae</p>
          <p xml:id="iob37_4" n="4">post eum rugiet sonitus tonabit voce magnitudinis suae et non
            investigabitur cum audita fuerit vox eius</p>
          <p xml:id="iob37_5" n="5">tonabit Deus in voce sua mirabiliter qui facit magna et
            inscrutabilia</p>
          <p xml:id="iob37_6" n="6">qui praecipit nivi ut descendat in terram et hiemis pluviis et
            imbri fortitudinis suae</p>
          <p xml:id="iob37_7" n="7">qui in manu omnium hominum signat ut noverint singuli opera
            sua</p>
          <p xml:id="iob37_8" n="8">ingredietur bestia latibulum et in antro suo morabitur</p>
          <p xml:id="iob37_9" n="9">ab interioribus egreditur tempestas et ab Arcturo frigus</p>
          <p xml:id="iob37_10" n="10">flante Deo concrescit gelu et rursum latissimae funduntur
            aquae</p>
          <p xml:id="iob37_11" n="11">frumentum desiderat nubes et nubes spargunt lumen suum</p>
          <p xml:id="iob37_12" n="12">quae lustrant per circuitum quocumque eas voluntas gubernantis
            duxerit ad omne quod praeceperit illis super faciem orbis terrarum</p>
          <p xml:id="iob37_13" n="13">sive in una tribu sive in terra sua sive in quocumque loco
            misericordiae suae eas iusserit inveniri</p>
          <p xml:id="iob37_14" n="14">ausculta haec Iob sta et considera miracula Dei</p>
          <p xml:id="iob37_15" n="15">numquid scis quando praeceperit Deus pluviis ut ostenderent
            lucem nubium eius</p>
          <p xml:id="iob37_16" n="16">numquid nosti semitas nubium magnas et perfectas scientias</p>
          <p xml:id="iob37_17" n="17">nonne vestimenta tua calida sunt cum perflata fuerit terra
            austro</p>
          <p xml:id="iob37_18" n="18">tu forsitan cum eo fabricatus es caelos qui solidissimi quasi
            aere fusi sunt</p>
          <p xml:id="iob37_19" n="19">ostende nobis quid dicamus illi nos quippe involvimur
            tenebris</p>
          <p xml:id="iob37_20" n="20">quis narrabit ei quae loquor etiam si locutus fuerit homo
            devorabitur</p>
          <p xml:id="iob37_21" n="21">at nunc non vident lucem subito aer cogitur in nubes et ventus
            transiens fugabit eas</p>
          <p xml:id="iob37_22" n="22">ab aquilone aurum venit et ad Deum formidolosa laudatio</p>
          <p xml:id="iob37_23" n="23">digne eum invenire non possumus magnus fortitudine et iudicio
            et iustitia et enarrari non potest</p>
          <p xml:id="iob37_24" n="24">ideo timebunt eum viri et non audebunt contemplari omnes qui
            sibi videntur esse sapientes</p>
        </div>
        <div xml:id="bible-iob38" n="38">
          <head>Caput 38</head>
          <p xml:id="iob38_1" n="1">respondens autem Dominus Iob de turbine dixit</p>
          <p xml:id="iob38_2" n="2">quis est iste involvens sententias sermonibus inperitis</p>
          <p xml:id="iob38_3" n="3">accinge sicut vir lumbos tuos interrogabo te et responde
            mihi</p>
          <p xml:id="iob38_4" n="4">ubi eras quando ponebam fundamenta terrae indica mihi si habes
            intellegentiam</p>
          <p xml:id="iob38_5" n="5">quis posuit mensuras eius si nosti vel quis tetendit super eam
            lineam</p>
          <p xml:id="iob38_6" n="6">super quo bases illius solidatae sunt aut quis dimisit lapidem
            angularem eius</p>
          <p xml:id="iob38_7" n="7">cum me laudarent simul astra matutina et iubilarent omnes filii
            Dei</p>
          <p xml:id="iob38_8" n="8">quis conclusit ostiis mare quando erumpebat quasi de vulva
            procedens</p>
          <p xml:id="iob38_9" n="9">cum ponerem nubem vestimentum eius et caligine illud quasi
            pannis infantiae obvolverem</p>
          <p xml:id="iob38_10" n="10">circumdedi illud terminis meis et posui vectem et ostia</p>
          <p xml:id="iob38_11" n="11">et dixi usque huc venies et non procedes amplius et hic
            confringes tumentes fluctus tuos</p>
          <p xml:id="iob38_12" n="12">numquid post ortum tuum praecepisti diluculo et ostendisti
            aurorae locum suum</p>
          <p xml:id="iob38_13" n="13">et tenuisti concutiens extrema terrae et excussisti impios ex
            ea</p>
          <p xml:id="iob38_14" n="14">restituetur ut lutum signaculum et stabit sicut
            vestimentum</p>
          <p xml:id="iob38_15" n="15">auferetur ab impiis lux sua et brachium excelsum
            confringetur</p>
          <p xml:id="iob38_16" n="16">numquid ingressus es profunda maris et in novissimis abyssis
            deambulasti</p>
          <p xml:id="iob38_17" n="17">numquid apertae tibi sunt portae mortis et ostia tenebrosa
            vidisti</p>
          <p xml:id="iob38_18" n="18">numquid considerasti latitudines terrae indica mihi si nosti
            omnia</p>
          <p xml:id="iob38_19" n="19">in qua via habitet lux et tenebrarum quis locus sit</p>
          <p xml:id="iob38_20" n="20">ut ducas unumquodque ad terminos suos et intellegas semitas
            domus eius</p>
          <p xml:id="iob38_21" n="21">sciebas tunc quod nasciturus esses et numerum dierum tuorum
            noveras</p>
          <p xml:id="iob38_22" n="22">numquid ingressus es thesauros nivis aut thesauros grandinis
            aspexisti</p>
          <p xml:id="iob38_23" n="23">quae praeparavi in tempus hostis in diem pugnae et belli</p>
          <p xml:id="iob38_24" n="24">per quam viam spargitur lux dividitur aestus super terram</p>
          <p xml:id="iob38_25" n="25">quis dedit vehementissimo imbri cursum et viam sonantis
            tonitrui</p>
          <p xml:id="iob38_26" n="26">ut plueret super terram absque homine in deserto ubi nullus
            mortalium commoratur</p>
          <p xml:id="iob38_27" n="27">ut impleret inviam et desolatam et produceret herbas
            virentes</p>
          <p xml:id="iob38_28" n="28">quis est pluviae pater vel quis genuit stillas roris</p>
          <p xml:id="iob38_29" n="29">de cuius utero egressa est glacies et gelu de caelo quis
            genuit</p>
          <p xml:id="iob38_30" n="30">in similitudinem lapidis aquae durantur et superficies abyssi
            constringitur</p>
          <p xml:id="iob38_31" n="31">numquid coniungere valebis micantes stellas Pliadis aut gyrum
            Arcturi poteris dissipare</p>
          <p xml:id="iob38_32" n="32">numquid producis luciferum in tempore suo et vesperum super
            filios terrae consurgere facis</p>
          <p xml:id="iob38_33" n="33">numquid nosti ordinem caeli et pones rationem eius in
            terra</p>
          <p xml:id="iob38_34" n="34">numquid elevabis in nebula vocem tuam et impetus aquarum
            operiet te</p>
          <p xml:id="iob38_35" n="35">numquid mittes fulgura et ibunt et revertentia dicent tibi
            adsumus</p>
          <p xml:id="iob38_36" n="36">quis posuit in visceribus hominis sapientiam vel quis dedit
            gallo intellegentiam</p>
          <p xml:id="iob38_37" n="37">quis enarravit caelorum rationem et concentum caeli quis
            dormire faciet</p>
          <p xml:id="iob38_38" n="38">quando fundebatur pulvis in terram et glebae
            conpingebantur</p>
          <p xml:id="iob38_39" n="39">numquid capies leaenae praedam et animam catulorum eius
            implebis</p>
          <p xml:id="iob38_40" n="40">quando cubant in antris et in specubus insidiantur</p>
          <p xml:id="iob38_41" n="41">quis praeparat corvo escam suam quando pulli eius ad Deum
            clamant vagantes eo quod non habeant cibos</p>
        </div>
        <div xml:id="bible-iob39" n="39">
          <head>Caput 39</head>
          <p xml:id="iob39_1" n="1">numquid nosti tempus partus hibicum in petris vel parturientes
            cervas observasti</p>
          <p xml:id="iob39_2" n="2">dinumerasti menses conceptus earum et scisti tempus partus
            earum</p>
          <p xml:id="iob39_3" n="3">incurvantur ad fetum et pariunt et rugitus emittunt</p>
          <p xml:id="iob39_4" n="4">separantur filii earum pergunt ad pastum egrediuntur et non
            revertuntur ad eas</p>
          <p xml:id="iob39_5" n="5">quis dimisit onagrum liberum et vincula eius quis solvit</p>
          <p xml:id="iob39_6" n="6">cui dedi in solitudine domum et tabernacula eius in terra
            salsuginis</p>
          <p xml:id="iob39_7" n="7">contemnit multitudinem civitatis clamorem exactoris non
            audit</p>
          <p xml:id="iob39_8" n="8">circumspicit montes pascuae suae et virentia quaeque
            perquirit</p>
          <p xml:id="iob39_9" n="9">numquid volet rinoceros servire tibi aut morabitur ad praesepe
            tuum</p>
          <p xml:id="iob39_10" n="10">numquid alligabis rinocerota ad arandum loro tuo aut
            confringet glebas vallium post te</p>
          <p xml:id="iob39_11" n="11">numquid fiduciam habebis in magna fortitudine eius et
            derelinques ei labores tuos</p>
          <p xml:id="iob39_12" n="12">numquid credes ei quoniam reddat sementem tibi et aream tuam
            congreget</p>
          <p xml:id="iob39_13" n="13">pinna strutionum similis est pinnis herodii et accipitris</p>
          <p xml:id="iob39_14" n="14">quando derelinquit in terra ova sua tu forsitan in pulvere
            calefacis ea</p>
          <p xml:id="iob39_15" n="15">obliviscitur quod pes conculcet ea aut bestiae agri
            conterant</p>
          <p xml:id="iob39_16" n="16">duratur ad filios suos quasi non sint sui frustra laboravit
            nullo timore cogente</p>
          <p xml:id="iob39_17" n="17">privavit enim eam Deus sapientia nec dedit illi
            intellegentiam</p>
          <p xml:id="iob39_18" n="18">cum tempus fuerit in altum alas erigit deridet equitem et
            ascensorem eius</p>
          <p xml:id="iob39_19" n="19">numquid praebebis equo fortitudinem aut circumdabis collo eius
            hinnitum</p>
          <p xml:id="iob39_20" n="20">numquid suscitabis eum quasi lucustas gloria narium eius
            terror</p>
          <p xml:id="iob39_21" n="21">terram ungula fodit exultat audacter in occursum pergit
            armatis</p>
          <p xml:id="iob39_22" n="22">contemnit pavorem nec cedit gladio</p>
          <p xml:id="iob39_23" n="23">super ipsum sonabit faretra vibrabit hasta et clypeus</p>
          <p xml:id="iob39_24" n="24">fervens et fremens sorbet terram nec reputat tubae sonare
            clangorem</p>
          <p xml:id="iob39_25" n="25">ubi audierit bucinam dicet va procul odoratur bellum
            exhortationem ducum et ululatum exercitus</p>
          <p xml:id="iob39_26" n="26">numquid per sapientiam tuam plumescit accipiter expandens alas
            suas ad austrum</p>
          <p xml:id="iob39_27" n="27">aut ad praeceptum tuum elevabitur aquila et in arduis ponet
            nidum suum</p>
          <p xml:id="iob39_28" n="28">in petris manet et in praeruptis silicibus commoratur atque
            inaccessis rupibus</p>
          <p xml:id="iob39_29" n="29">inde contemplatur escam et de longe oculi eius prospiciunt</p>
          <p xml:id="iob39_30" n="30">pulli eius lambent sanguinem et ubicumque cadaver fuerit
            statim adest</p>
          <p xml:id="iob39_31" n="31">et adiecit Dominus et locutus est ad Iob</p>
          <p xml:id="iob39_32" n="32">numquid qui contendit cum Deo tam facile conquiescit utique
            qui arguit Deum debet respondere ei</p>
          <p xml:id="iob39_33" n="33">respondens autem Iob Domino dixit</p>
          <p xml:id="iob39_34" n="34">qui leviter locutus sum respondere quid possum manum meam
            ponam super os meum</p>
          <p xml:id="iob39_35" n="35">unum locutus sum quod utinam non dixissem et alterum quibus
            ultra non addam</p>
        </div>
        <div xml:id="bible-iob40" n="40">
          <head>Caput 40</head>
          <p xml:id="iob40_1" n="1">respondens autem Dominus Iob de turbine ait</p>
          <p xml:id="iob40_2" n="2">accinge sicut vir lumbos tuos interrogabo te et indica mihi</p>
          <p xml:id="iob40_3" n="3">numquid irritum facies iudicium meum et condemnabis me ut tu
            iustificeris</p>
          <p xml:id="iob40_4" n="4">et si habes brachium sicut Deus et si voce simili tonas</p>
          <p xml:id="iob40_5" n="5">circumda tibi decorem et in sublime erigere et esto gloriosus et
            speciosis induere vestibus</p>
          <p xml:id="iob40_6" n="6">disperge superbos furore tuo et respiciens omnem arrogantem
            humilia</p>
          <p xml:id="iob40_7" n="7">respice cunctos superbos et confunde eos et contere impios in
            loco suo</p>
          <p xml:id="iob40_8" n="8">absconde eos in pulvere simul et facies eorum demerge in
            foveam</p>
          <p xml:id="iob40_9" n="9">et ego confitebor quod salvare te possit dextera tua</p>
          <p xml:id="iob40_10" n="10">ecce Behemoth quem feci tecum faenum quasi bos comedet</p>
          <p xml:id="iob40_11" n="11">fortitudo eius in lumbis eius et virtus illius in umbilicis
            ventris eius</p>
          <p xml:id="iob40_12" n="12">constringit caudam suam quasi cedrum nervi testiculorum eius
            perplexi sunt</p>
          <p xml:id="iob40_13" n="13">ossa eius velut fistulae aeris cartilago illius quasi lamminae
            ferreae</p>
          <p xml:id="iob40_14" n="14">ipse principium est viarum Dei qui fecit eum adplicabit
            gladium eius</p>
          <p xml:id="iob40_15" n="15">huic montes herbas ferunt omnes bestiae agri ludent ibi</p>
          <p xml:id="iob40_16" n="16">sub umbra dormit in secreto calami et locis humentibus</p>
          <p xml:id="iob40_17" n="17">protegunt umbrae umbram eius circumdabunt eum salices
            torrentis</p>
          <p xml:id="iob40_18" n="18">ecce absorbebit fluvium et non mirabitur habet fiduciam quod
            influat Iordanis in os eius</p>
          <p xml:id="iob40_19" n="19">in oculis eius quasi hamo capiet eum et in sudibus perforabit
            nares eius</p>
          <p xml:id="iob40_20" n="20">an extrahere poteris Leviathan hamo et fune ligabis linguam
            eius</p>
          <p xml:id="iob40_21" n="21">numquid pones circulum in naribus eius et armilla perforabis
            maxillam eius</p>
          <p xml:id="iob40_22" n="22">numquid multiplicabit ad te preces aut loquetur tibi
            mollia</p>
          <p xml:id="iob40_23" n="23">numquid feriet tecum pactum et accipies eum servum
            sempiternum</p>
          <p xml:id="iob40_24" n="24">numquid inludes ei quasi avi aut ligabis illum ancillis
            tuis</p>
          <p xml:id="iob40_25" n="25">concident eum amici divident illum negotiatores</p>
          <p xml:id="iob40_26" n="26">numquid implebis sagenas pelle eius et gurgustium piscium
            capite illius</p>
          <p xml:id="iob40_27" n="27">pone super eum manum tuam memento belli nec ultra addas
            loqui</p>
          <p xml:id="iob40_28" n="28">ecce spes eius frustrabitur eum et videntibus cunctis
            praecipitabitur</p>
        </div>
        <div xml:id="bible-iob41" n="41">
          <head>Caput 41</head>
          <p xml:id="iob41_1" n="1">non quasi crudelis suscitabo eum quis enim resistere potest
            vultui meo</p>
          <p xml:id="iob41_2" n="2">quis ante dedit mihi ut reddam ei omnia quae sub caelo sunt mea
            sunt</p>
          <p xml:id="iob41_3" n="3">non parcam ei et verbis potentibus et ad deprecandum
            conpositis</p>
          <p xml:id="iob41_4" n="4">quis revelavit faciem indumenti eius et in medium oris eius quis
            intrabit</p>
          <p xml:id="iob41_5" n="5">portas vultus eius quis aperiet per gyrum dentium eius
            formido</p>
          <p xml:id="iob41_6" n="6">corpus illius quasi scuta fusilia et conpactum squamis se
            prementibus</p>
          <p xml:id="iob41_7" n="7">una uni coniungitur et ne spiraculum quidem incedit per eas</p>
          <p xml:id="iob41_8" n="8">una alteri adherebunt et tenentes se nequaquam separabuntur</p>
          <p xml:id="iob41_9" n="9">sternutatio eius splendor ignis et oculi eius ut palpebrae
            diluculi</p>
          <p xml:id="iob41_10" n="10">de ore eius lampades procedunt sicut taedae ignis accensae</p>
          <p xml:id="iob41_11" n="11">de naribus eius procedit fumus sicut ollae succensae atque
            ferventis</p>
          <p xml:id="iob41_12" n="12">halitus eius prunas ardere facit et flamma de ore eius
            egreditur</p>
          <p xml:id="iob41_13" n="13">in collo eius morabitur fortitudo et faciem eius praecedet
            egestas</p>
          <p xml:id="iob41_14" n="14">membra carnium eius coherentia sibi mittet contra eum fulmina
            et ad locum alium non ferentur</p>
          <p xml:id="iob41_15" n="15">cor eius indurabitur quasi lapis et stringetur quasi
            malleatoris incus</p>
          <p xml:id="iob41_16" n="16">cum sublatus fuerit timebunt angeli et territi purgabuntur</p>
          <p xml:id="iob41_17" n="17">cum adprehenderit eum gladius subsistere non poterit neque
            hasta neque torax</p>
          <p xml:id="iob41_18" n="18">reputabit enim quasi paleas ferrum et quasi lignum putridum
            aes</p>
          <p xml:id="iob41_19" n="19">non fugabit eum vir sagittarius in stipulam versi sunt ei
            lapides fundae</p>
          <p xml:id="iob41_20" n="20">quasi stipulam aestimabit malleum et deridebit vibrantem
            hastam</p>
          <p xml:id="iob41_21" n="21">sub ipso erunt radii solis sternet sibi aurum quasi lutum</p>
          <p xml:id="iob41_22" n="22">fervescere faciet quasi ollam profundum mare ponet quasi cum
            unguenta bulliunt</p>
          <p xml:id="iob41_23" n="23">post eum lucebit semita aestimabit abyssum quasi
            senescentem</p>
          <p xml:id="iob41_24" n="24">non est super terram potestas quae conparetur ei qui factus
            est ut nullum timeret</p>
          <p xml:id="iob41_25" n="25">omne sublime videt ipse est rex super universos filios
            superbiae</p>
        </div>
        <div xml:id="bible-iob42" n="42">
          <head>Caput 42</head>
          <p xml:id="iob42_1" n="1">respondens autem Iob Domino dixit</p>
          <p xml:id="iob42_2" n="2">scio quia omnia potes et nulla te latet cogitatio</p>
          <p xml:id="iob42_3" n="3">quis est iste qui celat consilium absque scientia ideo
            insipienter locutus sum et quae ultra modum excederent scientiam meam</p>
          <p xml:id="iob42_4" n="4">audi et ego loquar interrogabo et ostende mihi</p>
          <p xml:id="iob42_5" n="5">auditu auris audivi te nunc autem oculus meus videt te</p>
          <p xml:id="iob42_6" n="6">idcirco ipse me reprehendo et ago paenitentiam in favilla et
            cinere</p>
          <p xml:id="iob42_7" n="7">postquam autem locutus est Dominus verba haec ad Iob dixit ad
            Eliphaz Themaniten iratus est furor meus in te et in duos amicos tuos quoniam non estis
            locuti coram me rectum sicut servus meus Iob</p>
          <p xml:id="iob42_8" n="8">sumite igitur vobis septem tauros et septem arietes et ite ad
            servum meum Iob et offerte holocaustum pro vobis Iob autem servus meus orabit pro vobis
            faciem eius suscipiam ut non vobis inputetur stultitia neque enim locuti estis ad me
            recta sicut servus meus Iob</p>
          <p xml:id="iob42_9" n="9">abierunt ergo Eliphaz Themanites et Baldad Suites et Sophar
            Naamathites et fecerunt sicut locutus fuerat ad eos Dominus et suscepit Dominus faciem
            Iob</p>
          <p xml:id="iob42_10" n="10">Dominus quoque conversus est ad paenitentiam Iob cum oraret
            ille pro amicis suis et addidit Dominus omnia quaecumque fuerant Iob duplicia</p>
          <p xml:id="iob42_11" n="11">venerunt autem ad eum omnes fratres sui et universae sorores
            suae et cuncti qui noverant eum prius et comederunt cum eo panem in domo eius et
            moverunt super eum caput et consolati sunt eum super omni malo quod intulerat Dominus
            super eum et dederunt ei unusquisque ovem unam et inaurem auream unam</p>
          <p xml:id="iob42_12" n="12">Dominus autem benedixit novissimis Iob magis quam principio
            eius et facta sunt ei quattuordecim milia ovium et sex milia camelorum et mille iuga
            boum et mille asinae</p>
          <p xml:id="iob42_13" n="13">et fuerunt ei septem filii et filiae tres</p>
          <p xml:id="iob42_14" n="14">et vocavit nomen unius Diem et nomen secundae Cassia et nomen
            tertiae Cornu stibii</p>
          <p xml:id="iob42_15" n="15">non sunt autem inventae mulieres speciosae sicut filiae Iob in
            universa terra deditque eis pater suus hereditatem inter fratres earum</p>
          <p xml:id="iob42_16" n="16">vixit autem Iob post haec centum quadraginta annis et vidit
            filios suos et filios filiorum suorum usque ad quartam generationem et mortuus est senex
            et plenus dierum</p>
        </div>
      </div>
    </body>
  </text>
</TEI>

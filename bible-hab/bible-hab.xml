<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Habakuk</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-hab">
        <div xml:id="bible-hab1" n="1">
          <head>Caput 1</head>
          <p xml:id="hab1_1" n="1">onus quod vidit Abacuc propheta</p>
          <p xml:id="hab1_2" n="2">usquequo Domine clamabo et non exaudies vociferabor ad te vim
            patiens et non salvabis</p>
          <p xml:id="hab1_3" n="3">quare ostendisti mihi iniquitatem et laborem videre praeda et
            iniustitia contra me et factum est iudicium et contradictio potentior</p>
          <p xml:id="hab1_4" n="4">propter hoc lacerata est lex et non pervenit usque ad finem
            iudicium quia impius praevalet adversus iustum propterea egreditur iudicium
            perversum</p>
          <p xml:id="hab1_5" n="5">aspicite in gentibus et videte et admiramini et obstupescite quia
            opus factum est in diebus vestris quod nemo credet cum narrabitur</p>
          <p xml:id="hab1_6" n="6">quia ecce ego suscitabo Chaldeos gentem amaram et velocem
            ambulantem super latitudinem terrae ut possideat tabernacula non sua</p>
          <p xml:id="hab1_7" n="7">horribilis et terribilis est ex semet ipsa iudicium et onus eius
            egredietur</p>
          <p xml:id="hab1_8" n="8">leviores pardis equi eius et velociores lupis vespertinis et
            diffundentur equites eius equites namque eius de longe venient volabunt quasi aquila
            festinans ad comedendum</p>
          <p xml:id="hab1_9" n="9">omnes ad praedam venient facies eorum ventus urens et congregabit
            quasi harenam captivitatem</p>
          <p xml:id="hab1_10" n="10">et ipse de regibus triumphabit et tyranni ridiculi eius erunt
            ipse super omnem munitionem ridebit et conportabit aggerem et capiet eam</p>
          <p xml:id="hab1_11" n="11">tunc mutabitur spiritus et pertransibit et corruet haec est
            fortitudo eius dei sui</p>
          <p xml:id="hab1_12" n="12">numquid non tu a principio Domine Deus meus Sancte meus et non
            moriemur Domine in iudicium posuisti eum et fortem ut corriperes fundasti eum</p>
          <p xml:id="hab1_13" n="13">mundi sunt oculi tui ne videas malum et respicere ad
            iniquitatem non poteris quare non respicis super inique agentes et taces devorante impio
            iustiorem se</p>
          <p xml:id="hab1_14" n="14">et facies homines quasi pisces maris et quasi reptile non
            habens principem</p>
          <p xml:id="hab1_15" n="15">totum in hamo sublevavit traxit illud in sagena sua et
            congregavit in rete suo super hoc laetabitur et exultabit</p>
          <p xml:id="hab1_16" n="16">propterea immolabit sagenae suae et sacrificabit reti suo quia
            in ipsis incrassata est pars eius et cibus eius electus</p>
          <p xml:id="hab1_17" n="17">propter hoc ergo expandit sagenam suam et semper interficere
            gentes non parcet</p>
        </div>
        <div xml:id="bible-hab2" n="2">
          <head>Caput 2</head>
          <p xml:id="hab2_1" n="1">super custodiam meam stabo et figam gradum super munitionem et
            contemplabor ut videam quid dicatur mihi et quid respondeam ad arguentem me</p>
          <p xml:id="hab2_2" n="2">et respondit mihi Dominus et dixit scribe visum et explana eum
            super tabulas ut percurrat qui legerit eum</p>
          <p xml:id="hab2_3" n="3">quia adhuc visus procul et apparebit in finem et non mentietur si
            moram fecerit expecta illum quia veniens veniet et non tardabit</p>
          <p xml:id="hab2_4" n="4">ecce qui incredulus est non erit recta anima eius in semet ipso
            iustus autem in fide sua vivet</p>
          <p xml:id="hab2_5" n="5">et quomodo vinum potantem decipit sic erit vir superbus et non
            decorabitur qui dilatavit quasi infernus animam suam et ipse quasi mors et non
            adimpletur et congregabit ad se omnes gentes et coacervabit ad se omnes populos</p>
          <p xml:id="hab2_6" n="6">numquid non omnes isti super eum parabolam sument et loquellam
            enigmatum eius et dicetur vae ei qui multiplicat non sua usquequo et adgravat contra se
            densum lutum</p>
          <p xml:id="hab2_7" n="7">numquid non repente consurgent qui mordeant te et suscitabuntur
            lacerantes te et eris in rapinam eis</p>
          <p xml:id="hab2_8" n="8">quia tu spoliasti gentes multas spoliabunt te omnes qui reliqui
            fuerint de populis propter sanguinem hominis et iniquitatem terrae civitatis et omnium
            habitantium in ea</p>
          <p xml:id="hab2_9" n="9">vae qui congregat avaritiam malam domui suae ut sit in excelso
            nidus eius et liberari se putat de manu mali</p>
          <p xml:id="hab2_10" n="10">cogitasti confusionem domui tuae concidisti populos multos et
            peccavit anima tua</p>
          <p xml:id="hab2_11" n="11">quia lapis de pariete clamabit et lignum quod inter iuncturas
            aedificiorum est respondebit</p>
          <p xml:id="hab2_12" n="12">vae qui aedificat civitatem in sanguinibus et praeparat urbem
            in iniquitate</p>
          <p xml:id="hab2_13" n="13">numquid non haec a Domino sunt exercituum laborabunt enim
            populi in multo igni et gentes in vacuum et deficient</p>
          <p xml:id="hab2_14" n="14">quia replebitur terra ut cognoscat gloriam Domini quasi aquae
            operientes mare</p>
          <p xml:id="hab2_15" n="15">vae qui potum dat amico suo mittens fel suum et inebrians ut
            aspiciat nuditatem eius</p>
          <p xml:id="hab2_16" n="16">repletus est ignominia pro gloria bibe tu quoque et consopire
            circumdabit te calix dexterae Domini et vomitus ignominiae super gloriam tuam</p>
          <p xml:id="hab2_17" n="17">quia iniquitas Libani operiet te et vastitas animalium
            deterrebit eos de sanguinibus hominis et iniquitate terrae et civitatis et omnium
            habitantium in ea</p>
          <p xml:id="hab2_18" n="18">quid prodest sculptile quia sculpsit illud fictor suus
            conflatile et imaginem falsam quia speravit in figmento fictor eius ut faceret simulacra
            muta</p>
          <p xml:id="hab2_19" n="19">vae qui dicit ligno expergiscere surge lapidi tacenti numquid
            ipse docere poterit ecce iste coopertus est auro et argento et omnis spiritus non est in
            visceribus eius</p>
          <p xml:id="hab2_20" n="20">Dominus autem in templo sancto suo sileat a facie eius omnis
            terra</p>
        </div>
        <div xml:id="bible-hab3" n="3">
          <head>Caput 3</head>
          <p xml:id="hab3_1" n="1">oratio Abacuc prophetae pro ignorationibus</p>
          <p xml:id="hab3_2" n="2">Domine audivi auditionem tuam et timui Domine opus tuum in medio
            annorum vivifica illud in medio annorum notum facies cum iratus fueris misericordiae
            recordaberis</p>
          <p xml:id="hab3_3" n="3">Deus ab austro veniet et Sanctus de monte Pharan semper operuit
            caelos gloria eius et laudis eius plena est terra</p>
          <p xml:id="hab3_4" n="4">splendor eius ut lux erit cornua in manibus eius ibi abscondita
            est fortitudo eius</p>
          <p xml:id="hab3_5" n="5">ante faciem eius ibit mors et egredietur diabolus ante pedes
            eius</p>
          <p xml:id="hab3_6" n="6">stetit et mensus est terram aspexit et dissolvit gentes et
            contriti sunt montes saeculi incurvati sunt colles mundi ab itineribus aeternitatis
            eius</p>
          <p xml:id="hab3_7" n="7">pro iniquitate vidi tentoria Aethiopiae turbabuntur pelles terrae
            Madian</p>
          <p xml:id="hab3_8" n="8">numquid in fluminibus iratus es Domine aut in fluminibus furor
            tuus vel in mari indignatio tua quia ascendes super equos tuos et quadrigae tuae
            salvatio</p>
          <p xml:id="hab3_9" n="9">suscitans suscitabis arcum tuum iuramenta tribubus quae locutus
            es semper fluvios scindes terrae</p>
          <p xml:id="hab3_10" n="10">viderunt te et doluerunt montes gurges aquarum transiit dedit
            abyssus vocem suam altitudo manus suas levavit</p>
          <p xml:id="hab3_11" n="11">sol et luna steterunt in habitaculo suo in luce sagittarum
            tuarum ibunt in splendore fulgurantis hastae tuae</p>
          <p xml:id="hab3_12" n="12">in fremitu conculcabis terram in furore obstupefacies
            gentes</p>
          <p xml:id="hab3_13" n="13">egressus es in salutem populi tui in salutem cum christo tuo
            percussisti caput de domo impii denudasti fundamentum usque ad collum semper</p>
          <p xml:id="hab3_14" n="14">maledixisti sceptris eius capiti bellatorum eius venientibus ut
            turbo ad dispergendum me exultatio eorum sicut eius qui devorat pauperem in
            abscondito</p>
          <p xml:id="hab3_15" n="15">viam fecisti in mari equis tuis in luto aquarum multarum</p>
          <p xml:id="hab3_16" n="16">audivi et conturbatus est venter meus ad vocem contremuerunt
            labia mea ingrediatur putredo in ossibus meis et subter me scateat ut requiescam in die
            tribulationis ut ascendam ad populum accinctum nostrum</p>
          <p xml:id="hab3_17" n="17">ficus enim non florebit et non erit germen in vineis mentietur
            opus olivae et arva non adferent cibum abscidetur de ovili pecus et non erit armentum in
            praesepibus</p>
          <p xml:id="hab3_18" n="18">ego autem in Domino gaudebo exultabo in Deo Iesu meo</p>
          <p xml:id="hab3_19" n="19">Dominus Deus fortitudo mea et ponet pedes meos quasi cervorum
            et super excelsa mea deducet me victori in psalmis canentem</p>
        </div>
      </div>
    </body>
  </text>
</TEI>

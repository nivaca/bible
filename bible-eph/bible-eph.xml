<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Epheser</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-eph">
        <div xml:id="bible-eph1" n="1">
          <head>Caput 1</head>
          <p xml:id="eph1_1" n="1">Paulus apostolus Christi Iesu per voluntatem Dei sanctis omnibus
            qui sunt Ephesi et fidelibus in Christo Iesu</p>
          <p xml:id="eph1_2" n="2">gratia vobis et pax a Deo Patre nostro et Domino Iesu Christo</p>
          <p xml:id="eph1_3" n="3">benedictus Deus et Pater Domini nostri Iesu Christi qui benedixit
            nos in omni benedictione spiritali in caelestibus in Christo</p>
          <p xml:id="eph1_4" n="4">sicut elegit nos in ipso ante mundi constitutionem ut essemus
            sancti et inmaculati in conspectu eius in caritate</p>
          <p xml:id="eph1_5" n="5">qui praedestinavit nos in adoptionem filiorum per Iesum Christum
            in ipsum secundum propositum voluntatis suae</p>
          <p xml:id="eph1_6" n="6">in laudem gloriae gratiae suae in qua gratificavit nos in
            dilecto</p>
          <p xml:id="eph1_7" n="7">in quo habemus redemptionem per sanguinem eius remissionem
            peccatorum secundum divitias gratiae eius</p>
          <p xml:id="eph1_8" n="8">quae superabundavit in nobis in omni sapientia et prudentia</p>
          <p xml:id="eph1_9" n="9">ut notum faceret nobis sacramentum voluntatis suae secundum bonum
            placitum eius quod proposuit in eo</p>
          <p xml:id="eph1_10" n="10">in dispensationem plenitudinis temporum instaurare omnia in
            Christo quae in caelis et quae in terra sunt in ipso</p>
          <p xml:id="eph1_11" n="11">in quo etiam sorte vocati sumus praedestinati secundum
            propositum eius qui omnia operatur secundum consilium voluntatis suae</p>
          <p xml:id="eph1_12" n="12">ut simus in laudem gloriae eius qui ante speravimus in
            Christo</p>
          <p xml:id="eph1_13" n="13">in quo et vos cum audissetis verbum veritatis evangelium
            salutis vestrae in quo et credentes signati estis Spiritu promissionis Sancto</p>
          <p xml:id="eph1_14" n="14">qui est pignus hereditatis nostrae in redemptionem
            adquisitionis in laudem gloriae ipsius</p>
          <p xml:id="eph1_15" n="15">propterea et ego audiens fidem vestram quae est in Domino Iesu
            et dilectionem in omnes sanctos</p>
          <p xml:id="eph1_16" n="16">non cesso gratias agens pro vobis memoriam vestri faciens in
            orationibus meis</p>
          <p xml:id="eph1_17" n="17">ut Deus Domini nostri Iesu Christi Pater gloriae det vobis
            spiritum sapientiae et revelationis in agnitione eius</p>
          <p xml:id="eph1_18" n="18">inluminatos oculos cordis vestri ut sciatis quae sit spes
            vocationis eius quae divitiae gloriae hereditatis eius in sanctis</p>
          <p xml:id="eph1_19" n="19">et quae sit supereminens magnitudo virtutis eius in nos qui
            credidimus secundum operationem potentiae virtutis eius</p>
          <p xml:id="eph1_20" n="20">quam operatus est in Christo suscitans illum a mortuis et
            constituens ad dexteram suam in caelestibus</p>
          <p xml:id="eph1_21" n="21">supra omnem principatum et potestatem et virtutem et
            dominationem et omne nomen quod nominatur non solum in hoc saeculo sed et in futuro</p>
          <p xml:id="eph1_22" n="22">et omnia subiecit sub pedibus eius et ipsum dedit caput supra
            omnia ecclesiae</p>
          <p xml:id="eph1_23" n="23">quae est corpus ipsius plenitudo eius qui omnia in omnibus
            adimpletur</p>
        </div>
        <div xml:id="bible-eph2" n="2">
          <head>Caput 2</head>
          <p xml:id="eph2_1" n="1">et vos cum essetis mortui delictis et peccatis vestris</p>
          <p xml:id="eph2_2" n="2">in quibus aliquando ambulastis secundum saeculum mundi huius
            secundum principem potestatis aeris huius spiritus qui nunc operatur in filios
            diffidentiae</p>
          <p xml:id="eph2_3" n="3">in quibus et nos omnes aliquando conversati sumus in desideriis
            carnis nostrae facientes voluntates carnis et cogitationum et eramus natura filii irae
            sicut et ceteri</p>
          <p xml:id="eph2_4" n="4">Deus autem qui dives est in misericordia propter nimiam caritatem
            suam qua dilexit nos</p>
          <p xml:id="eph2_5" n="5">et cum essemus mortui peccatis convivificavit nos Christo gratia
            estis salvati</p>
          <p xml:id="eph2_6" n="6">et conresuscitavit et consedere fecit in caelestibus in Christo
            Iesu</p>
          <p xml:id="eph2_7" n="7">ut ostenderet in saeculis supervenientibus abundantes divitias
            gratiae suae in bonitate super nos in Christo Iesu</p>
          <p xml:id="eph2_8" n="8">gratia enim estis salvati per fidem et hoc non ex vobis Dei enim
            donum est</p>
          <p xml:id="eph2_9" n="9">non ex operibus ut ne quis glorietur</p>
          <p xml:id="eph2_10" n="10">ipsius enim sumus factura creati in Christo Iesu in operibus
            bonis quae praeparavit Deus ut in illis ambulemus</p>
          <p xml:id="eph2_11" n="11">propter quod memores estote quod aliquando vos gentes in carne
            qui dicimini praeputium ab ea quae dicitur circumcisio in carne manufacta</p>
          <p xml:id="eph2_12" n="12">quia eratis illo in tempore sine Christo alienati a
            conversatione Israhel et hospites testamentorum promissionis spem non habentes et sine
            Deo in mundo</p>
          <p xml:id="eph2_13" n="13">nunc autem in Christo Iesu vos qui aliquando eratis longe facti
            estis prope in sanguine Christi</p>
          <p xml:id="eph2_14" n="14">ipse est enim pax nostra qui fecit utraque unum et medium
            parietem maceriae solvens inimicitiam in carne sua</p>
          <p xml:id="eph2_15" n="15">legem mandatorum decretis evacuans ut duos condat in semet
            ipsum in unum novum hominem faciens pacem</p>
          <p xml:id="eph2_16" n="16">et reconciliet ambos in uno corpore Deo per crucem interficiens
            inimicitiam in semet ipso</p>
          <p xml:id="eph2_17" n="17">et veniens evangelizavit pacem vobis qui longe fuistis et pacem
            his qui prope</p>
          <p xml:id="eph2_18" n="18">quoniam per ipsum habemus accessum ambo in uno Spiritu ad
            Patrem</p>
          <p xml:id="eph2_19" n="19">ergo iam non estis hospites et advenae sed estis cives
            sanctorum et domestici Dei</p>
          <p xml:id="eph2_20" n="20">superaedificati super fundamentum apostolorum et prophetarum
            ipso summo angulari lapide Christo Iesu</p>
          <p xml:id="eph2_21" n="21">in quo omnis aedificatio constructa crescit in templum sanctum
            in Domino</p>
          <p xml:id="eph2_22" n="22">in quo et vos coaedificamini in habitaculum Dei in Spiritu</p>
        </div>
        <div xml:id="bible-eph3" n="3">
          <head>Caput 3</head>
          <p xml:id="eph3_1" n="1">huius rei gratia ego Paulus vinctus Christi Iesu pro vobis
            gentibus</p>
          <p xml:id="eph3_2" n="2">si tamen audistis dispensationem gratiae Dei quae data est mihi
            in vobis</p>
          <p xml:id="eph3_3" n="3">quoniam secundum revelationem notum mihi factum est sacramentum
            sicut supra scripsi in brevi</p>
          <p xml:id="eph3_4" n="4">prout potestis legentes intellegere prudentiam meam in mysterio
            Christi</p>
          <p xml:id="eph3_5" n="5">quod aliis generationibus non est agnitum filiis hominum sicuti
            nunc revelatum est sanctis apostolis eius et prophetis in Spiritu</p>
          <p xml:id="eph3_6" n="6">esse gentes coheredes et concorporales et conparticipes
            promissionis in Christo Iesu per evangelium</p>
          <p xml:id="eph3_7" n="7">cuius factus sum minister secundum donum gratiae Dei quae data
            est mihi secundum operationem virtutis eius</p>
          <p xml:id="eph3_8" n="8">mihi omnium sanctorum minimo data est gratia haec in gentibus
            evangelizare ininvestigabiles divitias Christi</p>
          <p xml:id="eph3_9" n="9">et inluminare omnes quae sit dispensatio sacramenti absconditi a
            saeculis in Deo qui omnia creavit</p>
          <p xml:id="eph3_10" n="10">ut innotescat principibus et potestatibus in caelestibus per
            ecclesiam multiformis sapientia Dei</p>
          <p xml:id="eph3_11" n="11">secundum praefinitionem saeculorum quam fecit in Christo Iesu
            Domino nostro</p>
          <p xml:id="eph3_12" n="12">in quo habemus fiduciam et accessum in confidentia per fidem
            eius</p>
          <p xml:id="eph3_13" n="13">propter quod peto ne deficiatis in tribulationibus meis pro
            vobis quae est gloria vestra</p>
          <p xml:id="eph3_14" n="14">huius rei gratia flecto genua mea ad Patrem Domini nostri Iesu
            Christi</p>
          <p xml:id="eph3_15" n="15">ex quo omnis paternitas in caelis et in terra nominatur</p>
          <p xml:id="eph3_16" n="16">ut det vobis secundum divitias gloriae suae virtute corroborari
            per Spiritum eius in interiore homine</p>
          <p xml:id="eph3_17" n="17">habitare Christum per fidem in cordibus vestris in caritate
            radicati et fundati</p>
          <p xml:id="eph3_18" n="18">ut possitis conprehendere cum omnibus sanctis quae sit latitudo
            et longitudo et sublimitas et profundum</p>
          <p xml:id="eph3_19" n="19">scire etiam supereminentem scientiae caritatem Christi ut
            impleamini in omnem plenitudinem Dei</p>
          <p xml:id="eph3_20" n="20">ei autem qui potens est omnia facere superabundanter quam
            petimus aut intellegimus secundum virtutem quae operatur in nobis</p>
          <p xml:id="eph3_21" n="21">ipsi gloria in ecclesia et in Christo Iesu in omnes
            generationes saeculi saeculorum amen</p>
        </div>
        <div xml:id="bible-eph4" n="4">
          <head>Caput 4</head>
          <p xml:id="eph4_1" n="1">obsecro itaque vos ego vinctus in Domino ut digne ambuletis
            vocatione qua vocati estis</p>
          <p xml:id="eph4_2" n="2">cum omni humilitate et mansuetudine cum patientia subportantes
            invicem in caritate</p>
          <p xml:id="eph4_3" n="3">solliciti servare unitatem spiritus in vinculo pacis</p>
          <p xml:id="eph4_4" n="4">unum corpus et unus spiritus sicut vocati estis in una spe
            vocationis vestrae</p>
          <p xml:id="eph4_5" n="5">unus Dominus una fides unum baptisma</p>
          <p xml:id="eph4_6" n="6">unus Deus et Pater omnium qui super omnes et per omnia et in
            omnibus nobis</p>
          <p xml:id="eph4_7" n="7">unicuique autem nostrum data est gratia secundum mensuram
            donationis Christi</p>
          <p xml:id="eph4_8" n="8">propter quod dicit ascendens in altum captivam duxit captivitatem
            dedit dona hominibus</p>
          <p xml:id="eph4_9" n="9">quod autem ascendit quid est nisi quia et descendit primum in
            inferiores partes terrae</p>
          <p xml:id="eph4_10" n="10">qui descendit ipse est et qui ascendit super omnes caelos ut
            impleret omnia</p>
          <p xml:id="eph4_11" n="11">et ipse dedit quosdam quidem apostolos quosdam autem prophetas
            alios vero evangelistas alios autem pastores et doctores</p>
          <p xml:id="eph4_12" n="12">ad consummationem sanctorum in opus ministerii in
            aedificationem corporis Christi</p>
          <p xml:id="eph4_13" n="13">donec occurramus omnes in unitatem fidei et agnitionis Filii
            Dei in virum perfectum in mensuram aetatis plenitudinis Christi</p>
          <p xml:id="eph4_14" n="14">ut iam non simus parvuli fluctuantes et circumferamur omni
            vento doctrinae in nequitia hominum in astutia ad circumventionem erroris</p>
          <p xml:id="eph4_15" n="15">veritatem autem facientes in caritate crescamus in illo per
            omnia qui est caput Christus</p>
          <p xml:id="eph4_16" n="16">ex quo totum corpus conpactum et conexum per omnem iuncturam
            subministrationis secundum operationem in mensuram uniuscuiusque membri augmentum
            corporis facit in aedificationem sui in caritate</p>
          <p xml:id="eph4_17" n="17">hoc igitur dico et testificor in Domino ut iam non ambuletis
            sicut gentes ambulant in vanitate sensus sui</p>
          <p xml:id="eph4_18" n="18">tenebris obscuratum habentes intellectum alienati a vita Dei
            per ignorantiam quae est in illis propter caecitatem cordis ipsorum</p>
          <p xml:id="eph4_19" n="19">qui desperantes semet ipsos tradiderunt inpudicitiae in
            operationem inmunditiae omnis in avaritia</p>
          <p xml:id="eph4_20" n="20">vos autem non ita didicistis Christum</p>
          <p xml:id="eph4_21" n="21">si tamen illum audistis et in ipso edocti estis sicut est
            veritas in Iesu</p>
          <p xml:id="eph4_22" n="22">deponere vos secundum pristinam conversationem veterem hominem
            qui corrumpitur secundum desideria erroris</p>
          <p xml:id="eph4_23" n="23">renovamini autem spiritu mentis vestrae</p>
          <p xml:id="eph4_24" n="24">et induite novum hominem qui secundum Deum creatus est in
            iustitia et sanctitate veritatis</p>
          <p xml:id="eph4_25" n="25">propter quod deponentes mendacium loquimini veritatem
            unusquisque cum proximo suo quoniam sumus invicem membra</p>
          <p xml:id="eph4_26" n="26">irascimini et nolite peccare sol non occidat super iracundiam
            vestram</p>
          <p xml:id="eph4_27" n="27">nolite locum dare diabolo</p>
          <p xml:id="eph4_28" n="28">qui furabatur iam non furetur magis autem laboret operando
            manibus quod bonum est ut habeat unde tribuat necessitatem patienti</p>
          <p xml:id="eph4_29" n="29">omnis sermo malus ex ore vestro non procedat sed si quis bonus
            ad aedificationem oportunitatis ut det gratiam audientibus</p>
          <p xml:id="eph4_30" n="30">et nolite contristare Spiritum Sanctum Dei in quo signati estis
            in die redemptionis</p>
          <p xml:id="eph4_31" n="31">omnis amaritudo et ira et indignatio et clamor et blasphemia
            tollatur a vobis cum omni malitia</p>
          <p xml:id="eph4_32" n="32">estote autem invicem benigni misericordes donantes invicem
            sicut et Deus in Christo donavit nobis</p>
        </div>
        <div xml:id="bible-eph5" n="5">
          <head>Caput 5</head>
          <p xml:id="eph5_1" n="1">estote ergo imitatores Dei sicut filii carissimi</p>
          <p xml:id="eph5_2" n="2">et ambulate in dilectione sicut et Christus dilexit nos et
            tradidit se ipsum pro nobis oblationem et hostiam Deo in odorem suavitatis</p>
          <p xml:id="eph5_3" n="3">fornicatio autem et omnis inmunditia aut avaritia nec nominetur
            in vobis sicut decet sanctos</p>
          <p xml:id="eph5_4" n="4">aut turpitudo aut stultiloquium aut scurrilitas quae ad rem non
            pertinent sed magis gratiarum actio</p>
          <p xml:id="eph5_5" n="5">hoc enim scitote intellegentes quod omnis fornicator aut inmundus
            aut avarus quod est idolorum servitus non habet hereditatem in regno Christi et Dei</p>
          <p xml:id="eph5_6" n="6">nemo vos seducat inanibus verbis propter haec enim venit ira Dei
            in filios diffidentiae</p>
          <p xml:id="eph5_7" n="7">nolite ergo effici participes eorum</p>
          <p xml:id="eph5_8" n="8">eratis enim aliquando tenebrae nunc autem lux in Domino ut filii
            lucis ambulate</p>
          <p xml:id="eph5_9" n="9">fructus enim lucis est in omni bonitate et iustitia et
            veritate</p>
          <p xml:id="eph5_10" n="10">probantes quid sit beneplacitum Deo</p>
          <p xml:id="eph5_11" n="11">et nolite communicare operibus infructuosis tenebrarum magis
            autem et redarguite</p>
          <p xml:id="eph5_12" n="12">quae enim in occulto fiunt ab ipsis turpe est et dicere</p>
          <p xml:id="eph5_13" n="13">omnia autem quae arguuntur a lumine manifestantur omne enim
            quod manifestatur lumen est</p>
          <p xml:id="eph5_14" n="14">propter quod dicit surge qui dormis et exsurge a mortuis et
            inluminabit tibi Christus</p>
          <p xml:id="eph5_15" n="15">videte itaque fratres quomodo caute ambuletis non quasi
            insipientes sed ut sapientes</p>
          <p xml:id="eph5_16" n="16">redimentes tempus quoniam dies mali sunt</p>
          <p xml:id="eph5_17" n="17">propterea nolite fieri inprudentes sed intellegentes quae sit
            voluntas Domini</p>
          <p xml:id="eph5_18" n="18">et nolite inebriari vino in quo est luxuria sed implemini
            Spiritu</p>
          <p xml:id="eph5_19" n="19">loquentes vobismet ipsis in psalmis et hymnis et canticis
            spiritalibus cantantes et psallentes in cordibus vestris Domino</p>
          <p xml:id="eph5_20" n="20">gratias agentes semper pro omnibus in nomine Domini nostri Iesu
            Christi Deo et Patri</p>
          <p xml:id="eph5_21" n="21">subiecti invicem in timore Christi</p>
          <p xml:id="eph5_22" n="22">mulieres viris suis subditae sint sicut Domino</p>
          <p xml:id="eph5_23" n="23">quoniam vir caput est mulieris sicut Christus caput est
            ecclesiae ipse salvator corporis</p>
          <p xml:id="eph5_24" n="24">sed ut ecclesia subiecta est Christo ita et mulieres viris suis
            in omnibus</p>
          <p xml:id="eph5_25" n="25">viri diligite uxores sicut et Christus dilexit ecclesiam et se
            ipsum tradidit pro ea</p>
          <p xml:id="eph5_26" n="26">ut illam sanctificaret mundans lavacro aquae in verbo</p>
          <p xml:id="eph5_27" n="27">ut exhiberet ipse sibi gloriosam ecclesiam non habentem maculam
            aut rugam aut aliquid eiusmodi sed ut sit sancta et inmaculata</p>
          <p xml:id="eph5_28" n="28">ita et viri debent diligere uxores suas ut corpora sua qui suam
            uxorem diligit se ipsum diligit</p>
          <p xml:id="eph5_29" n="29">nemo enim umquam carnem suam odio habuit sed nutrit et fovet
            eam sicut et Christus ecclesiam</p>
          <p xml:id="eph5_30" n="30">quia membra sumus corporis eius de carne eius et de ossibus
            eius</p>
          <p xml:id="eph5_31" n="31">propter hoc relinquet homo patrem et matrem suam et adherebit
            uxori suae et erunt duo in carne una</p>
          <p xml:id="eph5_32" n="32">sacramentum hoc magnum est ego autem dico in Christo et in
            ecclesia</p>
          <p xml:id="eph5_33" n="33">verumtamen et vos singuli unusquisque suam uxorem sicut se
            ipsum diligat uxor autem ut timeat virum</p>
        </div>
        <div xml:id="bible-eph6" n="6">
          <head>Caput 6</head>
          <p xml:id="eph6_1" n="1">filii oboedite parentibus vestris in Domino hoc enim est
            iustum</p>
          <p xml:id="eph6_2" n="2">honora patrem tuum et matrem quod est mandatum primum in
            promissione</p>
          <p xml:id="eph6_3" n="3">ut bene sit tibi et sis longevus super terram</p>
          <p xml:id="eph6_4" n="4">et patres nolite ad iracundiam provocare filios vestros sed
            educate illos in disciplina et correptione Domini</p>
          <p xml:id="eph6_5" n="5">servi oboedite dominis carnalibus cum timore et tremore in
            simplicitate cordis vestri sicut Christo</p>
          <p xml:id="eph6_6" n="6">non ad oculum servientes quasi hominibus placentes sed ut servi
            Christi facientes voluntatem Dei ex animo</p>
          <p xml:id="eph6_7" n="7">cum bona voluntate servientes sicut Domino et non hominibus</p>
          <p xml:id="eph6_8" n="8">scientes quoniam unusquisque quodcumque fecerit bonum hoc
            percipiet a Domino sive servus sive liber</p>
          <p xml:id="eph6_9" n="9">et domini eadem facite illis remittentes minas scientes quia et
            illorum et vester Dominus est in caelis et personarum acceptio non est apud eum</p>
          <p xml:id="eph6_10" n="10">de cetero fratres confortamini in Domino et in potentia
            virtutis eius</p>
          <p xml:id="eph6_11" n="11">induite vos arma Dei ut possitis stare adversus insidias
            diaboli</p>
          <p xml:id="eph6_12" n="12">quia non est nobis conluctatio adversus carnem et sanguinem sed
            adversus principes et potestates adversus mundi rectores tenebrarum harum contra
            spiritalia nequitiae in caelestibus</p>
          <p xml:id="eph6_13" n="13">propterea accipite armaturam Dei ut possitis resistere in die
            malo et omnibus perfectis stare</p>
          <p xml:id="eph6_14" n="14">state ergo succincti lumbos vestros in veritate et induti
            loricam iustitiae</p>
          <p xml:id="eph6_15" n="15">et calciati pedes in praeparatione evangelii pacis</p>
          <p xml:id="eph6_16" n="16">in omnibus sumentes scutum fidei in quo possitis omnia tela
            nequissimi ignea extinguere</p>
          <p xml:id="eph6_17" n="17">et galeam salutis adsumite et gladium Spiritus quod est verbum
            Dei</p>
          <p xml:id="eph6_18" n="18">per omnem orationem et obsecrationem orantes omni tempore in
            Spiritu et in ipso vigilantes in omni instantia et obsecratione pro omnibus sanctis</p>
          <p xml:id="eph6_19" n="19">et pro me ut detur mihi sermo in apertione oris mei cum fiducia
            notum facere mysterium evangelii</p>
          <p xml:id="eph6_20" n="20">pro quo legatione fungor in catena ita ut in ipso audeam prout
            oportet me loqui</p>
          <p xml:id="eph6_21" n="21">ut autem et vos sciatis quae circa me sunt quid agam omnia nota
            vobis faciet Tychicus carissimus frater et fidelis minister in Domino</p>
          <p xml:id="eph6_22" n="22">quem misi ad vos in hoc ipsum ut cognoscatis quae circa nos
            sunt et consoletur corda vestra</p>
          <p xml:id="eph6_23" n="23">pax fratribus et caritas cum fide a Deo Patre et Domino Iesu
            Christo</p>
          <p xml:id="eph6_24" n="24">gratia cum omnibus qui diligunt Dominum nostrum Iesum Christum
            in incorruptione</p>
        </div>
      </div>
    </body>
  </text>
</TEI>

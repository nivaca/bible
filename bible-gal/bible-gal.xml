<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Galater</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-gal">
        <div xml:id="bible-gal1" n="1">
          <head>Caput 1</head>
          <p xml:id="gal1_1" n="1">Paulus apostolus non ab hominibus neque per hominem sed per Iesum
            Christum et Deum Patrem qui suscitavit eum a mortuis</p>
          <p xml:id="gal1_2" n="2">et qui mecum sunt omnes fratres ecclesiis Galatiae</p>
          <p xml:id="gal1_3" n="3">gratia vobis et pax a Deo Patre et Domino nostro Iesu Christo</p>
          <p xml:id="gal1_4" n="4">qui dedit semet ipsum pro peccatis nostris ut eriperet nos de
            praesenti saeculo nequam secundum voluntatem Dei et Patris nostri</p>
          <p xml:id="gal1_5" n="5">cui est gloria in saecula saeculorum amen</p>
          <p xml:id="gal1_6" n="6">miror quod sic tam cito transferimini ab eo qui vos vocavit in
            gratiam Christi in aliud evangelium</p>
          <p xml:id="gal1_7" n="7">quod non est aliud nisi sunt aliqui qui vos conturbant et volunt
            convertere evangelium Christi</p>
          <p xml:id="gal1_8" n="8">sed licet nos aut angelus de caelo evangelizet vobis praeterquam
            quod evangelizavimus vobis anathema sit</p>
          <p xml:id="gal1_9" n="9">sicut praediximus et nunc iterum dico si quis vobis
            evangelizaverit praeter id quod accepistis anathema sit</p>
          <p xml:id="gal1_10" n="10">modo enim hominibus suadeo aut Deo aut quaero hominibus placere
            si adhuc hominibus placerem Christi servus non essem</p>
          <p xml:id="gal1_11" n="11">notum enim vobis facio fratres evangelium quod evangelizatum
            est a me quia non est secundum hominem</p>
          <p xml:id="gal1_12" n="12">neque enim ego ab homine accepi illud neque didici sed per
            revelationem Iesu Christi</p>
          <p xml:id="gal1_13" n="13">audistis enim conversationem meam aliquando in iudaismo quoniam
            supra modum persequebar ecclesiam Dei et expugnabam illam</p>
          <p xml:id="gal1_14" n="14">et proficiebam in iudaismo supra multos coetaneos in genere meo
            abundantius aemulator existens paternarum mearum traditionum</p>
          <p xml:id="gal1_15" n="15">cum autem placuit ei qui me segregavit de utero matris meae et
            vocavit per gratiam suam</p>
          <p xml:id="gal1_16" n="16">ut revelaret Filium suum in me ut evangelizarem illum in
            gentibus continuo non adquievi carni et sanguini</p>
          <p xml:id="gal1_17" n="17">neque veni Hierosolyma ad antecessores meos apostolos sed abii
            in Arabiam et iterum reversus sum Damascum</p>
          <p xml:id="gal1_18" n="18">deinde post annos tres veni Hierosolyma videre Petrum et mansi
            apud eum diebus quindecim</p>
          <p xml:id="gal1_19" n="19">alium autem apostolorum vidi neminem nisi Iacobum fratrem
            Domini</p>
          <p xml:id="gal1_20" n="20">quae autem scribo vobis ecce coram Deo quia non mentior</p>
          <p xml:id="gal1_21" n="21">deinde veni in partes Syriae et Ciliciae</p>
          <p xml:id="gal1_22" n="22">eram autem ignotus facie ecclesiis Iudaeae quae erant in
            Christo</p>
          <p xml:id="gal1_23" n="23">tantum autem auditum habebant quoniam qui persequebatur nos
            aliquando nunc evangelizat fidem quam aliquando expugnabat</p>
          <p xml:id="gal1_24" n="24">et in me clarificabant Deum</p>
        </div>
        <div xml:id="bible-gal2" n="2">
          <head>Caput 2</head>
          <p xml:id="gal2_1" n="1">deinde post annos quattuordecim iterum ascendi Hierosolyma cum
            Barnaba adsumpto et Tito</p>
          <p xml:id="gal2_2" n="2">ascendi autem secundum revelationem et contuli cum illis
            evangelium quod praedico in gentibus seorsum autem his qui videbantur ne forte in vacuum
            currerem aut cucurrissem</p>
          <p xml:id="gal2_3" n="3">sed neque Titus qui mecum erat cum esset gentilis conpulsus est
            circumcidi</p>
          <p xml:id="gal2_4" n="4">sed propter subintroductos falsos fratres qui subintroierunt
            explorare libertatem nostram quam habemus in Christo Iesu ut nos in servitutem
            redigerent</p>
          <p xml:id="gal2_5" n="5">quibus neque ad horam cessimus subiectioni ut veritas evangelii
            permaneat apud vos</p>
          <p xml:id="gal2_6" n="6">ab his autem qui videbantur esse aliquid quales aliquando fuerint
            nihil mea interest Deus personam hominis non accipit mihi enim qui videbantur nihil
            contulerunt</p>
          <p xml:id="gal2_7" n="7">sed e contra cum vidissent quod creditum est mihi evangelium
            praeputii sicut Petro circumcisionis</p>
          <p xml:id="gal2_8" n="8">qui enim operatus est Petro in apostolatum circumcisionis
            operatus est et mihi inter gentes</p>
          <p xml:id="gal2_9" n="9">et cum cognovissent gratiam quae data est mihi Iacobus et Cephas
            et Iohannes qui videbantur columnae esse dextras dederunt mihi et Barnabae societatis ut
            nos in gentes ipsi autem in circumcisionem</p>
          <p xml:id="gal2_10" n="10">tantum ut pauperum memores essemus quod etiam sollicitus fui
            hoc ipsum facere</p>
          <p xml:id="gal2_11" n="11">cum autem venisset Cephas Antiochiam in faciem ei restiti quia
            reprehensibilis erat</p>
          <p xml:id="gal2_12" n="12">prius enim quam venirent quidam ab Iacobo cum gentibus edebat
            cum autem venissent subtrahebat et segregabat se timens eos qui ex circumcisione
            erant</p>
          <p xml:id="gal2_13" n="13">et simulationi eius consenserunt ceteri Iudaei ita ut et
            Barnabas duceretur ab eis in illa simulatione</p>
          <p xml:id="gal2_14" n="14">sed cum vidissem quod non recte ambularent ad veritatem
            evangelii dixi Cephae coram omnibus si tu cum Iudaeus sis gentiliter et non iudaice
            vivis quomodo gentes cogis iudaizare</p>
          <p xml:id="gal2_15" n="15">nos natura Iudaei et non ex gentibus peccatores</p>
          <p xml:id="gal2_16" n="16">scientes autem quod non iustificatur homo ex operibus legis
            nisi per fidem Iesu Christi et nos in Christo Iesu credidimus ut iustificemur ex fide
            Christi et non ex operibus legis propter quod ex operibus legis non iustificabitur omnis
            caro</p>
          <p xml:id="gal2_17" n="17">quod si quaerentes iustificari in Christo inventi sumus et ipsi
            peccatores numquid Christus peccati minister est absit</p>
          <p xml:id="gal2_18" n="18">si enim quae destruxi haec iterum aedifico praevaricatorem me
            constituo</p>
          <p xml:id="gal2_19" n="19">ego enim per legem legi mortuus sum ut Deo vivam Christo
            confixus sum cruci</p>
          <p xml:id="gal2_20" n="20">vivo autem iam non ego vivit vero in me Christus quod autem
            nunc vivo in carne in fide vivo Filii Dei qui dilexit me et tradidit se ipsum pro me</p>
          <p xml:id="gal2_21" n="21">non abicio gratiam Dei si enim per legem iustitia ergo Christus
            gratis mortuus est</p>
        </div>
        <div xml:id="bible-gal3" n="3">
          <head>Caput 3</head>
          <p xml:id="gal3_1" n="1">o insensati Galatae quis vos fascinavit ante quorum oculos Iesus
            Christus proscriptus est crucifixus</p>
          <p xml:id="gal3_2" n="2">hoc solum volo a vobis discere ex operibus legis Spiritum
            accepistis an ex auditu fidei</p>
          <p xml:id="gal3_3" n="3">sic stulti estis cum Spiritu coeperitis nunc carne
            consummamini</p>
          <p xml:id="gal3_4" n="4">tanta passi estis sine causa si tamen sine causa</p>
          <p xml:id="gal3_5" n="5">qui ergo tribuit vobis Spiritum et operatur virtutes in vobis ex
            operibus legis an ex auditu fidei</p>
          <p xml:id="gal3_6" n="6">sicut Abraham credidit Deo et reputatum est ei ad iustitiam</p>
          <p xml:id="gal3_7" n="7">cognoscitis ergo quia qui ex fide sunt hii sunt filii Abrahae</p>
          <p xml:id="gal3_8" n="8">providens autem scriptura quia ex fide iustificat gentes Deus
            praenuntiavit Abrahae quia benedicentur in te omnes gentes</p>
          <p xml:id="gal3_9" n="9">igitur qui ex fide sunt benedicentur cum fideli Abraham</p>
          <p xml:id="gal3_10" n="10">quicumque enim ex operibus legis sunt sub maledicto sunt
            scriptum est enim maledictus omnis qui non permanserit in omnibus quae scripta sunt in
            libro legis ut faciat ea</p>
          <p xml:id="gal3_11" n="11">quoniam autem in lege nemo iustificatur apud Deum manifestum
            est quia iustus ex fide vivit</p>
          <p xml:id="gal3_12" n="12">lex autem non est ex fide sed qui fecerit ea vivet in illis</p>
          <p xml:id="gal3_13" n="13">Christus nos redemit de maledicto legis factus pro nobis
            maledictum quia scriptum est maledictus omnis qui pendet in ligno</p>
          <p xml:id="gal3_14" n="14">ut in gentibus benedictio Abrahae fieret in Christo Iesu ut
            pollicitationem Spiritus accipiamus per fidem</p>
          <p xml:id="gal3_15" n="15">fratres secundum hominem dico tamen hominis confirmatum
            testamentum nemo spernit aut superordinat</p>
          <p xml:id="gal3_16" n="16">Abrahae dictae sunt promissiones et semini eius non dicit et
            seminibus quasi in multis sed quasi in uno et semini tuo qui est Christus</p>
          <p xml:id="gal3_17" n="17">hoc autem dico testamentum confirmatum a Deo quae post
            quadringentos et triginta annos facta est lex non irritam facit ad evacuandam
            promissionem</p>
          <p xml:id="gal3_18" n="18">nam si ex lege hereditas iam non ex repromissione Abrahae autem
            per promissionem donavit Deus</p>
          <p xml:id="gal3_19" n="19">quid igitur lex propter transgressiones posita est donec
            veniret semen cui promiserat ordinata per angelos in manu mediatoris</p>
          <p xml:id="gal3_20" n="20">mediator autem unius non est Deus autem unus est</p>
          <p xml:id="gal3_21" n="21">lex ergo adversus promissa Dei absit si enim data esset lex
            quae posset vivificare vere ex lege esset iustitia</p>
          <p xml:id="gal3_22" n="22">sed conclusit scriptura omnia sub peccato ut promissio ex fide
            Iesu Christi daretur credentibus</p>
          <p xml:id="gal3_23" n="23">prius autem quam veniret fides sub lege custodiebamur conclusi
            in eam fidem quae revelanda erat</p>
          <p xml:id="gal3_24" n="24">itaque lex pedagogus noster fuit in Christo ut ex fide
            iustificemur</p>
          <p xml:id="gal3_25" n="25">at ubi venit fides iam non sumus sub pedagogo</p>
          <p xml:id="gal3_26" n="26">omnes enim filii Dei estis per fidem in Christo Iesu</p>
          <p xml:id="gal3_27" n="27">quicumque enim in Christo baptizati estis Christum
            induistis</p>
          <p xml:id="gal3_28" n="28">non est Iudaeus neque Graecus non est servus neque liber non
            est masculus neque femina omnes enim vos unum estis in Christo Iesu</p>
          <p xml:id="gal3_29" n="29">si autem vos Christi ergo Abrahae semen estis secundum
            promissionem heredes</p>
        </div>
        <div xml:id="bible-gal4" n="4">
          <head>Caput 4</head>
          <p xml:id="gal4_1" n="1">dico autem quanto tempore heres parvulus est nihil differt servo
            cum sit dominus omnium</p>
          <p xml:id="gal4_2" n="2">sed sub tutoribus est et actoribus usque ad praefinitum tempus a
            patre</p>
          <p xml:id="gal4_3" n="3">ita et nos cum essemus parvuli sub elementis mundi eramus
            servientes</p>
          <p xml:id="gal4_4" n="4">at ubi venit plenitudo temporis misit Deus Filium suum factum ex
            muliere factum sub lege</p>
          <p xml:id="gal4_5" n="5">ut eos qui sub lege erant redimeret ut adoptionem filiorum
            reciperemus</p>
          <p xml:id="gal4_6" n="6">quoniam autem estis filii misit Deus Spiritum Filii sui in corda
            nostra clamantem Abba Pater</p>
          <p xml:id="gal4_7" n="7">itaque iam non es servus sed filius quod si filius et heres per
            Deum</p>
          <p xml:id="gal4_8" n="8">sed tunc quidem ignorantes Deum his qui natura non sunt dii
            serviebatis</p>
          <p xml:id="gal4_9" n="9">nunc autem cum cognoveritis Deum immo cogniti sitis a Deo quomodo
            convertimini iterum ad infirma et egena elementa quibus denuo servire vultis</p>
          <p xml:id="gal4_10" n="10">dies observatis et menses et tempora et annos</p>
          <p xml:id="gal4_11" n="11">timeo vos ne forte sine causa laboraverim in vobis</p>
          <p xml:id="gal4_12" n="12">estote sicut et ego quia et ego sicut vos fratres obsecro vos
            nihil me laesistis</p>
          <p xml:id="gal4_13" n="13">scitis autem quia per infirmitatem carnis evangelizavi vobis
            iam pridem</p>
          <p xml:id="gal4_14" n="14">et temptationem vestram in carne mea non sprevistis neque
            respuistis sed sicut angelum Dei excepistis me sicut Christum Iesum</p>
          <p xml:id="gal4_15" n="15">ubi est ergo beatitudo vestra testimonium enim perhibeo vobis
            quia si fieri posset oculos vestros eruissetis et dedissetis mihi</p>
          <p xml:id="gal4_16" n="16">ergo inimicus vobis factus sum verum dicens vobis</p>
          <p xml:id="gal4_17" n="17">aemulantur vos non bene sed excludere vos volunt ut illos
            aemulemini</p>
          <p xml:id="gal4_18" n="18">bonum autem aemulamini in bono semper et non tantum cum
            praesens sum apud vos</p>
          <p xml:id="gal4_19" n="19">filioli mei quos iterum parturio donec formetur Christus in
            vobis</p>
          <p xml:id="gal4_20" n="20">vellem autem esse apud vos modo et mutare vocem meam quoniam
            confundor in vobis</p>
          <p xml:id="gal4_21" n="21">dicite mihi qui sub lege vultis esse legem non legistis</p>
          <p xml:id="gal4_22" n="22">scriptum est enim quoniam Abraham duos filios habuit unum de
            ancilla et unum de libera</p>
          <p xml:id="gal4_23" n="23">sed qui de ancilla secundum carnem natus est qui autem de
            libera per repromissionem</p>
          <p xml:id="gal4_24" n="24">quae sunt per allegoriam dicta haec enim sunt duo testamenta
            unum quidem a monte Sina in servitutem generans quae est Agar</p>
          <p xml:id="gal4_25" n="25">Sina enim mons est in Arabia qui coniunctus est ei quae nunc
            est Hierusalem et servit cum filiis eius</p>
          <p xml:id="gal4_26" n="26">illa autem quae sursum est Hierusalem libera est quae est mater
            nostra</p>
          <p xml:id="gal4_27" n="27">scriptum est enim laetare sterilis quae non paris erumpe et
            exclama quae non parturis quia multi filii desertae magis quam eius quae habet virum</p>
          <p xml:id="gal4_28" n="28">nos autem fratres secundum Isaac promissionis filii sumus</p>
          <p xml:id="gal4_29" n="29">sed quomodo tunc qui secundum carnem natus fuerat persequebatur
            eum qui secundum spiritum ita et nunc</p>
          <p xml:id="gal4_30" n="30">sed quid dicit scriptura eice ancillam et filium eius non enim
            heres erit filius ancillae cum filio liberae</p>
          <p xml:id="gal4_31" n="31">itaque fratres non sumus ancillae filii sed liberae qua
            libertate nos Christus liberavit</p>
        </div>
        <div xml:id="bible-gal5" n="5">
          <head>Caput 5</head>
          <p xml:id="gal5_1" n="1">state et nolite iterum iugo servitutis contineri</p>
          <p xml:id="gal5_2" n="2">ecce ego Paulus dico vobis quoniam si circumcidamini Christus
            vobis nihil proderit</p>
          <p xml:id="gal5_3" n="3">testificor autem rursum omni homini circumcidenti se quoniam
            debitor est universae legis faciendae</p>
          <p xml:id="gal5_4" n="4">evacuati estis a Christo qui in lege iustificamini a gratia
            excidistis</p>
          <p xml:id="gal5_5" n="5">nos enim spiritu ex fide spem iustitiae expectamus</p>
          <p xml:id="gal5_6" n="6">nam in Christo Iesu neque circumcisio aliquid valet neque
            praeputium sed fides quae per caritatem operatur</p>
          <p xml:id="gal5_7" n="7">currebatis bene quis vos inpedivit veritati non oboedire</p>
          <p xml:id="gal5_8" n="8">persuasio non est ex eo qui vocat vos</p>
          <p xml:id="gal5_9" n="9">modicum fermentum totam massam corrumpit</p>
          <p xml:id="gal5_10" n="10">ego confido in vobis in Domino quod nihil aliud sapietis qui
            autem conturbat vos portabit iudicium quicumque est ille</p>
          <p xml:id="gal5_11" n="11">ego autem fratres si circumcisionem adhuc praedico quid adhuc
            persecutionem patior ergo evacuatum est scandalum crucis</p>
          <p xml:id="gal5_12" n="12">utinam et abscidantur qui vos conturbant</p>
          <p xml:id="gal5_13" n="13">vos enim in libertatem vocati estis fratres tantum ne
            libertatem in occasionem detis carnis sed per caritatem servite invicem</p>
          <p xml:id="gal5_14" n="14">omnis enim lex in uno sermone impletur diliges proximum tuum
            sicut te ipsum</p>
          <p xml:id="gal5_15" n="15">quod si invicem mordetis et comeditis videte ne ab invicem
            consumamini</p>
          <p xml:id="gal5_16" n="16">dico autem spiritu ambulate et desiderium carnis non
            perficietis</p>
          <p xml:id="gal5_17" n="17">caro enim concupiscit adversus spiritum spiritus autem adversus
            carnem haec enim invicem adversantur ut non quaecumque vultis illa faciatis</p>
          <p xml:id="gal5_18" n="18">quod si spiritu ducimini non estis sub lege</p>
          <p xml:id="gal5_19" n="19">manifesta autem sunt opera carnis quae sunt fornicatio
            inmunditia luxuria</p>
          <p xml:id="gal5_20" n="20">idolorum servitus veneficia inimicitiae contentiones
            aemulationes irae rixae dissensiones sectae</p>
          <p xml:id="gal5_21" n="21">invidiae homicidia ebrietates comesationes et his similia quae
            praedico vobis sicut praedixi quoniam qui talia agunt regnum Dei non consequentur</p>
          <p xml:id="gal5_22" n="22">fructus autem Spiritus est caritas gaudium pax longanimitas
            bonitas benignitas</p>
          <p xml:id="gal5_23" n="23">fides modestia continentia adversus huiusmodi non est lex</p>
          <p xml:id="gal5_24" n="24">qui autem sunt Christi carnem crucifixerunt cum vitiis et
            concupiscentiis</p>
          <p xml:id="gal5_25" n="25">si vivimus spiritu spiritu et ambulemus</p>
          <p xml:id="gal5_26" n="26">non efficiamur inanis gloriae cupidi invicem provocantes
            invicem invidentes</p>
        </div>
        <div xml:id="bible-gal6" n="6">
          <head>Caput 6</head>
          <p xml:id="gal6_1" n="1">fratres et si praeoccupatus fuerit homo in aliquo delicto vos qui
            spiritales estis huiusmodi instruite in spiritu lenitatis considerans te ipsum ne et tu
            tempteris</p>
          <p xml:id="gal6_2" n="2">alter alterius onera portate et sic adimplebitis legem
            Christi</p>
          <p xml:id="gal6_3" n="3">nam si quis existimat se aliquid esse cum sit nihil ipse se
            seducit</p>
          <p xml:id="gal6_4" n="4">opus autem suum probet unusquisque et sic in semet ipso tantum
            gloriam habebit et non in altero</p>
          <p xml:id="gal6_5" n="5">unusquisque enim onus suum portabit</p>
          <p xml:id="gal6_6" n="6">communicet autem is qui catecizatur verbum ei qui se catecizat in
            omnibus bonis</p>
          <p xml:id="gal6_7" n="7">nolite errare Deus non inridetur</p>
          <p xml:id="gal6_8" n="8">quae enim seminaverit homo haec et metet quoniam qui seminat in
            carne sua de carne et metet corruptionem qui autem seminat in spiritu de spiritu metet
            vitam aeternam</p>
          <p xml:id="gal6_9" n="9">bonum autem facientes non deficiamus tempore enim suo metemus non
            deficientes</p>
          <p xml:id="gal6_10" n="10">ergo dum tempus habemus operemur bonum ad omnes maxime autem ad
            domesticos fidei</p>
          <p xml:id="gal6_11" n="11">videte qualibus litteris scripsi vobis mea manu</p>
          <p xml:id="gal6_12" n="12">quicumque volunt placere in carne hii cogunt vos circumcidi
            tantum ut crucis Christi persecutionem non patiantur</p>
          <p xml:id="gal6_13" n="13">neque enim qui circumciduntur legem custodiunt sed volunt vos
            circumcidi ut in carne vestra glorientur</p>
          <p xml:id="gal6_14" n="14">mihi autem absit gloriari nisi in cruce Domini nostri Iesu
            Christi per quem mihi mundus crucifixus est et ego mundo</p>
          <p xml:id="gal6_15" n="15">in Christo enim Iesu neque circumcisio aliquid valet neque
            praeputium sed nova creatura</p>
          <p xml:id="gal6_16" n="16">et quicumque hanc regulam secuti fuerint pax super illos et
            misericordia et super Israhel Dei</p>
          <p xml:id="gal6_17" n="17">de cetero nemo mihi molestus sit ego enim stigmata Iesu in
            corpore meo porto</p>
          <p xml:id="gal6_18" n="18">gratia Domini nostri Iesu Christi cum spiritu vestro fratres
            amen</p>
        </div>
      </div>
    </body>
  </text>
</TEI>

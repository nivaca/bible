<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>2 Thessalonicher</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-IIth">
        <div xml:id="bible-IIth1" n="1">
          <head>Caput 1</head>
          <p xml:id="IIth1_1" n="1">Paulus et Silvanus et Timotheus ecclesiae Thessalonicensium in
            Deo Patre nostro et Domino Iesu Christo</p>
          <p xml:id="IIth1_2" n="2">gratia vobis et pax a Deo Patre nostro et Domino Iesu
            Christo</p>
          <p xml:id="IIth1_3" n="3">gratias agere debemus Deo semper pro vobis fratres ita ut dignum
            est quoniam supercrescit fides vestra et abundat caritas uniuscuiusque omnium vestrum in
            invicem</p>
          <p xml:id="IIth1_4" n="4">ita ut et nos ipsi in vobis gloriemur in ecclesiis Dei pro
            patientia vestra et fide in omnibus persecutionibus vestris et tribulationibus quas
            sustinetis</p>
          <p xml:id="IIth1_5" n="5">in exemplum iusti iudicii Dei ut digni habeamini regno Dei pro
            quo et patimini</p>
          <p xml:id="IIth1_6" n="6">si tamen iustum est apud Deum retribuere tribulationem his qui
            vos tribulant</p>
          <p xml:id="IIth1_7" n="7">et vobis qui tribulamini requiem nobiscum in revelatione Domini
            Iesu de caelo cum angelis virtutis eius</p>
          <p xml:id="IIth1_8" n="8">in flamma ignis dantis vindictam his qui non noverunt Deum et
            qui non oboediunt evangelio Domini nostri Iesu</p>
          <p xml:id="IIth1_9" n="9">qui poenas dabunt in interitu aeternas a facie Domini et a
            gloria virtutis eius</p>
          <p xml:id="IIth1_10" n="10">cum venerit glorificari in sanctis suis et admirabilis fieri
            in omnibus qui crediderunt quia creditum est testimonium nostrum super vos in die
            illo</p>
          <p xml:id="IIth1_11" n="11">in quo etiam oramus semper pro vobis ut dignetur vos vocatione
            sua Deus et impleat omnem voluntatem bonitatis et opus fidei in virtute</p>
          <p xml:id="IIth1_12" n="12">ut clarificetur nomen Domini nostri Iesu Christi in vobis et
            vos in illo secundum gratiam Dei nostri et Domini Iesu Christi</p>
        </div>
        <div xml:id="bible-IIth2" n="2">
          <head>Caput 2</head>
          <p xml:id="IIth2_1" n="1">rogamus autem vos fratres per adventum Domini nostri Iesu
            Christi et nostrae congregationis in ipsum</p>
          <p xml:id="IIth2_2" n="2">ut non cito moveamini a sensu neque terreamini neque per
            spiritum neque per sermonem neque per epistulam tamquam per nos quasi instet dies
            Domini</p>
          <p xml:id="IIth2_3" n="3">ne quis vos seducat ullo modo quoniam nisi venerit discessio
            primum et revelatus fuerit homo peccati filius perditionis</p>
          <p xml:id="IIth2_4" n="4">qui adversatur et extollitur supra omne quod dicitur Deus aut
            quod colitur ita ut in templo Dei sedeat ostendens se quia sit Deus</p>
          <p xml:id="IIth2_5" n="5">non retinetis quod cum adhuc essem apud vos haec dicebam
            vobis</p>
          <p xml:id="IIth2_6" n="6">et nunc quid detineat scitis ut reveletur in suo tempore</p>
          <p xml:id="IIth2_7" n="7">nam mysterium iam operatur iniquitatis tantum ut qui tenet nunc
            donec de medio fiat</p>
          <p xml:id="IIth2_8" n="8">et tunc revelabitur ille iniquus quem Dominus Iesus interficiet
            spiritu oris sui et destruet inlustratione adventus sui</p>
          <p xml:id="IIth2_9" n="9">eum cuius est adventus secundum operationem Satanae in omni
            virtute et signis et prodigiis mendacibus</p>
          <p xml:id="IIth2_10" n="10">et in omni seductione iniquitatis his qui pereunt eo quod
            caritatem veritatis non receperunt ut salvi fierent</p>
          <p xml:id="IIth2_11" n="11">ideo mittit illis Deus operationem erroris ut credant
            mendacio</p>
          <p xml:id="IIth2_12" n="12">ut iudicentur omnes qui non crediderunt veritati sed
            consenserunt iniquitati</p>
          <p xml:id="IIth2_13" n="13">nos autem debemus gratias agere Deo semper pro vobis fratres
            dilecti a Deo quod elegerit nos Deus primitias in salutem in sanctificatione Spiritus et
            fide veritatis</p>
          <p xml:id="IIth2_14" n="14">ad quod et vocavit vos per evangelium nostrum in adquisitionem
            gloriae Domini nostri Iesu Christi</p>
          <p xml:id="IIth2_15" n="15">itaque fratres state et tenete traditiones quas didicistis
            sive per sermonem sive per epistulam nostram</p>
          <p xml:id="IIth2_16" n="16">ipse autem Dominus noster Iesus Christus et Deus et Pater
            noster qui dilexit nos et dedit consolationem aeternam et spem bonam in gratia</p>
          <p xml:id="IIth2_17" n="17">exhortetur corda vestra et confirmet in omni opere et sermone
            bono</p>
        </div>
        <div xml:id="bible-IIth3" n="3">
          <head>Caput 3</head>
          <p xml:id="IIth3_1" n="1">de cetero fratres orate pro nobis ut sermo Domini currat et
            clarificetur sicut et apud vos</p>
          <p xml:id="IIth3_2" n="2">et ut liberemur ab inportunis et malis hominibus non enim omnium
            est fides</p>
          <p xml:id="IIth3_3" n="3">fidelis autem Dominus est qui confirmabit vos et custodiet a
            malo</p>
          <p xml:id="IIth3_4" n="4">confidimus autem de vobis in Domino quoniam quae praecipimus et
            facitis et facietis</p>
          <p xml:id="IIth3_5" n="5">Dominus autem dirigat corda vestra in caritate Dei et patientia
            Christi</p>
          <p xml:id="IIth3_6" n="6">denuntiamus autem vobis fratres in nomine Domini nostri Iesu
            Christi ut subtrahatis vos ab omni fratre ambulante inordinate et non secundum
            traditionem quam acceperunt a nobis</p>
          <p xml:id="IIth3_7" n="7">ipsi enim scitis quemadmodum oporteat imitari nos quoniam non
            inquieti fuimus inter vos</p>
          <p xml:id="IIth3_8" n="8">neque gratis panem manducavimus ab aliquo sed in labore et
            fatigatione nocte et die operantes ne quem vestrum gravaremus</p>
          <p xml:id="IIth3_9" n="9">non quasi non habuerimus potestatem sed ut nosmet ipsos formam
            daremus vobis ad imitandum nos</p>
          <p xml:id="IIth3_10" n="10">nam et cum essemus apud vos hoc denuntiabamus vobis quoniam si
            quis non vult operari nec manducet</p>
          <p xml:id="IIth3_11" n="11">audimus enim inter vos quosdam ambulare inquiete nihil
            operantes sed curiose agentes</p>
          <p xml:id="IIth3_12" n="12">his autem qui eiusmodi sunt denuntiamus et obsecramus in
            Domino Iesu Christo ut cum silentio operantes suum panem manducent</p>
          <p xml:id="IIth3_13" n="13">vos autem fratres nolite deficere benefacientes</p>
          <p xml:id="IIth3_14" n="14">quod si quis non oboedit verbo nostro per epistulam hunc
            notate et non commisceamini cum illo ut confundatur</p>
          <p xml:id="IIth3_15" n="15">et nolite quasi inimicum existimare sed corripite ut
            fratrem</p>
          <p xml:id="IIth3_16" n="16">ipse autem Dominus pacis det vobis pacem sempiternam in omni
            loco Dominus cum omnibus vobis</p>
          <p xml:id="IIth3_17" n="17">salutatio mea manu Pauli quod est signum in omni epistula ita
            scribo</p>
          <p xml:id="IIth3_18" n="18">gratia Domini nostri Iesu Christi cum omnibus vobis amen</p>
        </div>
      </div>
    </body>
  </text>
</TEI>

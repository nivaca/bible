<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Josua</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-ios">
        <div xml:id="bible-ios1" n="1">
          <head>Caput 1</head>
          <p xml:id="ios1_1" n="1">et factum est ut post mortem Mosi servi Domini loqueretur Dominus
            ad Iosue filium Nun ministrum Mosi et diceret ei</p>
          <p xml:id="ios1_2" n="2">Moses servus meus mortuus est surge et transi Iordanem istum tu
            et omnis populus tecum in terram quam ego dabo filiis Israhel</p>
          <p xml:id="ios1_3" n="3">omnem locum quem calcaverit vestigium pedis vestri vobis tradam
            sicut locutus sum Mosi</p>
          <p xml:id="ios1_4" n="4">a deserto et Libano usque ad fluvium magnum Eufraten omnis terra
            Hettheorum usque ad mare Magnum contra solis occasum erit terminus vester</p>
          <p xml:id="ios1_5" n="5">nullus vobis poterit resistere cunctis diebus vitae tuae sicut
            fui cum Mose ero et tecum non dimittam nec derelinquam te</p>
          <p xml:id="ios1_6" n="6">confortare et esto robustus tu enim sorte divides populo huic
            terram pro qua iuravi patribus suis ut traderem eam illis</p>
          <p xml:id="ios1_7" n="7">confortare igitur et esto robustus valde ut custodias et facias
            omnem legem quam praecepit tibi Moses servus meus ne declines ab ea ad dextram vel ad
            sinistram ut intellegas cuncta quae agis</p>
          <p xml:id="ios1_8" n="8">non recedat volumen legis huius de ore tuo sed meditaberis in eo
            diebus ac noctibus ut custodias et facias omnia quae scripta sunt in eo tunc diriges
            viam tuam et intelleges eam</p>
          <p xml:id="ios1_9" n="9">ecce praecipio tibi confortare et esto robustus noli metuere et
            noli timere quoniam tecum est Dominus Deus tuus in omnibus ad quaecumque perrexeris</p>
          <p xml:id="ios1_10" n="10">praecepitque Iosue principibus populi dicens transite per
            medium castrorum et imperate populo ac dicite</p>
          <p xml:id="ios1_11" n="11">praeparate vobis cibaria quoniam post diem tertium transibitis
            Iordanem et intrabitis ad possidendam terram quam Dominus Deus vester daturus est
            vobis</p>
          <p xml:id="ios1_12" n="12">Rubenitis quoque et Gadditis et dimidiae tribui Manasse ait</p>
          <p xml:id="ios1_13" n="13">mementote sermonis quem praecepit vobis Moses famulus Domini
            dicens Dominus Deus vester dedit vobis requiem et omnem terram</p>
          <p xml:id="ios1_14" n="14">uxores vestrae et filii ac iumenta manebunt in terra quam
            tradidit vobis Moses trans Iordanem vos autem transite armati ante fratres vestros omnes
            fortes manu et pugnate pro eis</p>
          <p xml:id="ios1_15" n="15">donec det requiem Dominus fratribus vestris sicut et vobis
            dedit et possideant ipsi quoque terram quam Dominus Deus vester daturus est eis et sic
            revertemini in terram possessionis vestrae et habitabitis in ea quam vobis dedit Moses
            famulus Domini trans Iordanem contra solis ortum</p>
          <p xml:id="ios1_16" n="16">responderuntque ad Iosue atque dixerunt omnia quae praecepisti
            nobis faciemus et quocumque miseris ibimus</p>
          <p xml:id="ios1_17" n="17">sicut oboedivimus in cunctis Mosi ita oboediemus et tibi tantum
            sit Dominus Deus tecum sicut fuit cum Mose</p>
          <p xml:id="ios1_18" n="18">qui contradixerit ori tuo et non oboedierit cunctis sermonibus
            quos praeceperis ei moriatur tu tantum confortare et viriliter age</p>
        </div>
        <div xml:id="bible-ios2" n="2">
          <head>Caput 2</head>
          <p xml:id="ios2_1" n="1">misit ergo Iosue filius Nun de Setthim duos viros exploratores
            abscondito et dixit eis ite et considerate terram urbemque Hiericho qui pergentes
            ingressi sunt domum mulieris meretricis nomine Raab et quieverunt apud eam</p>
          <p xml:id="ios2_2" n="2">nuntiatumque est regi Hiericho et dictum ecce viri ingressi sunt
            huc per noctem de filiis Israhel ut explorarent terram</p>
          <p xml:id="ios2_3" n="3">misitque rex Hiericho ad Raab dicens educ viros qui venerunt ad
            te et ingressi sunt domum tuam exploratores quippe sunt et omnem terram considerare
            venerunt</p>
          <p xml:id="ios2_4" n="4">tollensque mulier viros abscondit et ait fateor venerunt ad me
            sed nesciebam unde essent</p>
          <p xml:id="ios2_5" n="5">cumque porta clauderetur in tenebris et illi pariter exierunt
            nescio quo abierunt persequimini cito et conprehendetis eos</p>
          <p xml:id="ios2_6" n="6">ipsa autem fecit ascendere viros in solarium domus suae
            operuitque eos lini stipula quae ibi erat</p>
          <p xml:id="ios2_7" n="7">hii autem qui missi fuerant secuti sunt eos per viam quae ducit
            ad vadum Iordanis illisque egressis statim porta clausa est</p>
          <p xml:id="ios2_8" n="8">necdum obdormierant qui latebant et ecce mulier ascendit ad eos
            et ait</p>
          <p xml:id="ios2_9" n="9">novi quod tradiderit Dominus vobis terram etenim inruit in nos
            terror vester et elanguerunt omnes habitatores terrae</p>
          <p xml:id="ios2_10" n="10">audivimus quod siccaverit Dominus aquas maris Rubri ad vestrum
            introitum quando egressi estis ex Aegypto et quae feceritis duobus Amorreorum regibus
            qui erant trans Iordanem Seon et Og quos interfecistis</p>
          <p xml:id="ios2_11" n="11">et haec audientes pertimuimus et elanguit cor nostrum nec
            remansit in nobis spiritus ad introitum vestrum Dominus enim Deus vester ipse est Deus
            in caelo sursum et in terra deorsum</p>
          <p xml:id="ios2_12" n="12">nunc ergo iurate mihi per Dominum ut quomodo ego feci vobiscum
            misericordiam ita et vos faciatis cum domo patris mei detisque mihi signum verum</p>
          <p xml:id="ios2_13" n="13">et salvetis patrem meum et matrem fratres ac sorores meas et
            omnia quae eorum sunt et eruatis animas nostras de morte</p>
          <p xml:id="ios2_14" n="14">qui responderunt ei anima nostra sit pro vobis in mortem si
            tamen non prodideris nos cumque tradiderit nobis Dominus terram faciemus in te
            misericordiam et veritatem</p>
          <p xml:id="ios2_15" n="15">dimisit ergo eos per funem de fenestra domus enim eius herebat
            muro</p>
          <p xml:id="ios2_16" n="16">dixitque ad eos ad montana conscendite ne forte occurrant vobis
            revertentes ibique latete diebus tribus donec redeant et sic ibitis per viam vestram</p>
          <p xml:id="ios2_17" n="17">qui dixerunt ad eam innoxii erimus a iuramento hoc quo
            adiurasti nos</p>
          <p xml:id="ios2_18" n="18">si ingredientibus nobis terram signum fuerit funiculus iste
            coccineus et ligaveris eum in fenestra per quam nos dimisisti et patrem tuum ac matrem
            fratresque et omnem cognationem tuam congregaveris in domum tuam</p>
          <p xml:id="ios2_19" n="19">qui ostium domus tuae egressus fuerit sanguis ipsius erit in
            caput eius et nos erimus alieni cunctorum autem sanguis qui tecum fuerint in domo
            redundabit in caput nostrum si eos aliquis tetigerit</p>
          <p xml:id="ios2_20" n="20">quod si nos prodere volueris et sermonem istum proferre in
            medium erimus mundi ab hoc iuramento quo adiurasti nos</p>
          <p xml:id="ios2_21" n="21">et illa respondit sicut locuti estis ita fiat dimittensque eos
            ut pergerent adpendit funiculum coccineum in fenestra</p>
          <p xml:id="ios2_22" n="22">illi vero ambulantes pervenerunt ad montana et manserunt ibi
            tres dies donec reverterentur qui fuerant persecuti quaerentes enim per omnem viam non
            reppererunt eos</p>
          <p xml:id="ios2_23" n="23">quibus urbem ingressis reversi sunt et descenderunt
            exploratores de monte et Iordane transmisso venerunt ad Iosue filium Nun narraveruntque
            ei omnia quae acciderant sibi</p>
          <p xml:id="ios2_24" n="24">atque dixerunt tradidit Dominus in manus nostras omnem terram
            hanc et timore prostrati sunt cuncti habitatores eius</p>
        </div>
        <div xml:id="bible-ios3" n="3">
          <head>Caput 3</head>
          <p xml:id="ios3_1" n="1">igitur Iosue de nocte consurgens movit castra egredientesque de
            Setthim venerunt ad Iordanem ipse et omnes filii Israhel et morati sunt ibi per tres
            dies</p>
          <p xml:id="ios3_2" n="2">quibus evolutis transierunt praecones per castrorum medium</p>
          <p xml:id="ios3_3" n="3">et clamare coeperunt quando videritis arcam foederis Domini Dei
            vestri et sacerdotes stirpis leviticae portantes eam vos quoque consurgite et sequimini
            praecedentes</p>
          <p xml:id="ios3_4" n="4">sitque inter vos et arcam spatium cubitorum duum milium ut procul
            videre possitis et nosse per quam viam ingrediamini quia prius non ambulastis per eam et
            cavete ne adpropinquetis ad arcam</p>
          <p xml:id="ios3_5" n="5">dixitque Iosue ad populum sanctificamini cras enim faciet Dominus
            inter vos mirabilia</p>
          <p xml:id="ios3_6" n="6">et ait ad sacerdotes tollite arcam foederis et praecedite populum
            qui iussa conplentes tulerunt et ambulaverunt ante eos</p>
          <p xml:id="ios3_7" n="7">dixitque Dominus ad Iosue hodie incipiam exaltare te coram omni
            Israhel ut sciant quod sicut cum Mosi fui ita et tecum sim</p>
          <p xml:id="ios3_8" n="8">tu autem praecipe sacerdotibus qui portant arcam foederis et dic
            eis cum ingressi fueritis partem aquae Iordanis state in ea</p>
          <p xml:id="ios3_9" n="9">dixitque Iosue ad filios Israhel accedite huc et audite verba
            Domini Dei vestri</p>
          <p xml:id="ios3_10" n="10">et rursum in hoc inquit scietis quod Dominus Deus vivens in
            medio vestri est et disperdat in conspectu vestro Chananeum Hettheum Eveum et Ferezeum
            Gergeseum quoque et Amorreum et Iebuseum</p>
          <p xml:id="ios3_11" n="11">ecce arca foederis Domini omnis terrae antecedet vos per
            Iordanem</p>
          <p xml:id="ios3_12" n="12">parate duodecim viros de tribubus Israhel singulos per singulas
            tribus</p>
          <p xml:id="ios3_13" n="13">et cum posuerint vestigia pedum suorum sacerdotes qui portant
            arcam Domini Dei universae terrae in aquis Iordanis aquae quae inferiores sunt decurrent
            atque deficient quae autem desuper veniunt in una mole consistent</p>
          <p xml:id="ios3_14" n="14">igitur egressus est populus de tabernaculis suis ut transirent
            Iordanem et sacerdotes qui portabant arcam foederis pergebant ante eum</p>
          <p xml:id="ios3_15" n="15">ingressisque eis Iordanem et pedibus eorum tinctis in parte
            aquae cum Iordanis autem ripas alvei sui tempore messis impleret</p>
          <p xml:id="ios3_16" n="16">steterunt aquae descendentes in uno loco et instar montis
            intumescentes apparebant procul ab urbe quae vocatur Adom usque ad locum Sarthan quae
            autem inferiores erant in mare Solitudinis quod nunc vocatur Mortuum descenderunt
            usquequo omnino deficerent</p>
          <p xml:id="ios3_17" n="17">populus autem incedebat contra Iordanem et sacerdotes qui
            portabant arcam foederis Domini stabant super siccam humum in medio Iordanis accincti
            omnisque populus per arentem alveum transiebat</p>
        </div>
        <div xml:id="bible-ios4" n="4">
          <head>Caput 4</head>
          <p xml:id="ios4_1" n="1">quibus transgressis dixit Dominus ad Iosue</p>
          <p xml:id="ios4_2" n="2">elige duodecim viros singulos per singulas tribus</p>
          <p xml:id="ios4_3" n="3">et praecipe eis ut tollant de medio Iordanis alveo ubi steterunt
            sacerdotum pedes duodecim durissimos lapides quos ponetis in loco castrorum ubi
            fixeritis hac nocte tentoria</p>
          <p xml:id="ios4_4" n="4">vocavitque Iosue duodecim viros quos elegerat de filiis Israhel
            singulos de tribubus singulis</p>
          <p xml:id="ios4_5" n="5">et ait ad eos ite ante arcam Domini Dei vestri ad Iordanis medium
            et portate singuli singulos lapides in umeris vestris iuxta numerum filiorum Israhel</p>
          <p xml:id="ios4_6" n="6">ut sit signum inter vos et quando interrogaverint vos filii
            vestri cras dicentes quid sibi volunt isti lapides</p>
          <p xml:id="ios4_7" n="7">respondebitis eis defecerunt aquae Iordanis ante arcam foederis
            Domini cum transiret eum idcirco positi sunt lapides isti in monumentum filiorum Israhel
            usque in aeternum</p>
          <p xml:id="ios4_8" n="8">fecerunt ergo filii Israhel sicut eis praecepit Iosue portantes
            de medio Iordanis alveo duodecim lapides ut ei Dominus imperarat iuxta numerum filiorum
            Israhel usque ad locum in quo castrametati sunt ibique posuerunt eos</p>
          <p xml:id="ios4_9" n="9">alios quoque duodecim lapides posuit Iosue in medio Iordanis
            alveo ubi steterunt sacerdotes qui portabant arcam foederis et sunt ibi usque in
            praesentem diem</p>
          <p xml:id="ios4_10" n="10">sacerdotes autem qui portabant arcam stabant in Iordanis medio
            donec omnia conplerentur quae Iosue ut loqueretur ad populum praeceperat Dominus et
            dixerat ei Moses festinavitque populus et transiit</p>
          <p xml:id="ios4_11" n="11">cumque transissent omnes transivit et arca Domini sacerdotesque
            pergebant ante populum</p>
          <p xml:id="ios4_12" n="12">filii quoque Ruben et Gad et dimidiae tribus Manasse armati
            praecedebant filios Israhel sicut eis praeceperat Moses</p>
          <p xml:id="ios4_13" n="13">et quadraginta pugnatorum milia per turmas et cuneos incedebant
            per plana atque campestria urbis Hiericho</p>
          <p xml:id="ios4_14" n="14">in illo die magnificavit Dominus Iosue coram omni Israhel ut
            timerent eum sicut timuerant Mosen dum adviveret</p>
          <p xml:id="ios4_15" n="15">dixitque ad eum</p>
          <p xml:id="ios4_16" n="16">praecipe sacerdotibus qui portant arcam foederis ut ascendant
            de Iordane</p>
          <p xml:id="ios4_17" n="17">qui praecepit eis dicens ascendite de Iordane</p>
          <p xml:id="ios4_18" n="18">cumque ascendissent portantes arcam foederis Domini et siccam
            humum calcare coepissent reversae sunt aquae in alveum suum et fluebant sicut ante
            consueverant</p>
          <p xml:id="ios4_19" n="19">populus autem ascendit de Iordane decimo mensis primi die et
            castrametati sunt in Galgalis contra orientalem plagam urbis Hiericho</p>
          <p xml:id="ios4_20" n="20">duodecim quoque lapides quos de Iordanis alveo sumpserant
            posuit Iosue in Galgalis</p>
          <p xml:id="ios4_21" n="21">et dixit ad filios Israhel quando interrogaverint filii vestri
            cras patres suos et dixerint eis quid sibi volunt isti lapides</p>
          <p xml:id="ios4_22" n="22">docebitis eos atque dicetis per arentem alveum transivit
            Israhel Iordanem istum</p>
          <p xml:id="ios4_23" n="23">siccante Domino Deo vestro aquas eius in conspectu vestro donec
            transiretis</p>
          <p xml:id="ios4_24" n="24">sicut fecerat prius in mari Rubro quod siccavit donec
            transiremus</p>
          <p xml:id="ios4_25" n="25">ut discant omnes terrarum populi fortissimam Domini manum et ut
            vos timeatis Dominum Deum vestrum omni tempore</p>
        </div>
        <div xml:id="bible-ios5" n="5">
          <head>Caput 5</head>
          <p xml:id="ios5_1" n="1">postquam ergo audierunt omnes reges Amorreorum qui habitabant
            trans Iordanem ad occidentalem plagam et cuncti reges Chanaan qui propinqua possidebant
            Magno mari loca quod siccasset Dominus fluenta Iordanis coram filiis Israhel donec
            transirent dissolutum est cor eorum et non remansit in eis spiritus timentium introitum
            filiorum Israhel</p>
          <p xml:id="ios5_2" n="2">eo tempore ait Dominus ad Iosue fac tibi cultros lapideos et
            circumcide secundo filios Israhel</p>
          <p xml:id="ios5_3" n="3">fecit quod iusserat Dominus et circumcidit filios Israhel in
            colle Praeputiorum</p>
          <p xml:id="ios5_4" n="4">haec autem causa est secundae circumcisionis omnis populus qui
            egressus est ex Aegypto generis masculini universi bellatores viri mortui sunt in
            deserto per longissimos viae circuitus</p>
          <p xml:id="ios5_5" n="5">qui omnes circumcisi erant populus autem qui natus est in
            deserto</p>
          <p xml:id="ios5_6" n="6">per quadraginta annos itineris latissimae solitudinis
            incircumcisus fuit donec consumerentur qui non audierant vocem Domini et quibus ante
            iuraverat ut ostenderet eis terram lacte et melle manantem</p>
          <p xml:id="ios5_7" n="7">horum filii in locum successerunt patrum et circumcisi sunt ab
            Iosue quia sicut nati fuerant in praeputio erant nec eos in via aliquis
            circumciderat</p>
          <p xml:id="ios5_8" n="8">postquam autem omnes circumcisi sunt manserunt in eodem castrorum
            loco donec sanarentur</p>
          <p xml:id="ios5_9" n="9">dixitque Dominus ad Iosue hodie abstuli obprobrium Aegypti a
            vobis vocatumque est nomen loci illius Galgala usque in praesentem diem</p>
          <p xml:id="ios5_10" n="10">manseruntque filii Israhel in Galgalis et fecerunt phase
            quartadecima die mensis ad vesperum in campestribus Hiericho</p>
          <p xml:id="ios5_11" n="11">et comederunt de frugibus terrae die altero azymos panes et
            pulentam eiusdem anni</p>
          <p xml:id="ios5_12" n="12">defecitque manna postquam comederunt de frugibus terrae nec usi
            sunt ultra illo cibo filii Israhel sed comederunt de frugibus praesentis anni terrae
            Chanaan</p>
          <p xml:id="ios5_13" n="13">cum autem esset Iosue in agro urbis Hiericho levavit oculos et
            vidit virum stantem contra se et evaginatum tenentem gladium perrexitque ad eum et ait
            noster es an adversariorum</p>
          <p xml:id="ios5_14" n="14">qui respondit nequaquam sed sum princeps exercitus Domini et
            nunc venio</p>
          <p xml:id="ios5_15" n="15">cecidit Iosue pronus in terram et adorans ait quid dominus meus
            loquitur ad servum suum</p>
          <p xml:id="ios5_16" n="16">solve inquit calciamentum de pedibus tuis locus enim in quo
            stas sanctus est fecitque Iosue ut sibi fuerat imperatum</p>
        </div>
        <div xml:id="bible-ios6" n="6">
          <head>Caput 6</head>
          <p xml:id="ios6_1" n="1">Hiericho autem clausa erat atque munita timore filiorum Israhel
            et nullus egredi audebat aut ingredi</p>
          <p xml:id="ios6_2" n="2">dixitque Dominus ad Iosue ecce dedi in manus tuas Hiericho et
            regem eius omnesque fortes viros</p>
          <p xml:id="ios6_3" n="3">circuite urbem cuncti bellatores semel per diem sic facietis sex
            diebus</p>
          <p xml:id="ios6_4" n="4">septimo autem die sacerdotes tollant septem bucinas quarum usus
            est in iobeleo et praecedant arcam foederis septiesque circuibitis civitatem et
            sacerdotes clangent bucinis</p>
          <p xml:id="ios6_5" n="5">cumque insonuerit vox tubae longior atque concisior et in auribus
            vestris increpuerit conclamabit omnis populus vociferatione maxima et muri funditus
            corruent civitatis ingredienturque singuli per locum contra quem steterint</p>
          <p xml:id="ios6_6" n="6">vocavit ergo Iosue filius Nun sacerdotes et dixit ad eos tollite
            arcam foederis et septem alii sacerdotes tollant septem iobeleorum bucinas et incedant
            ante arcam Domini</p>
          <p xml:id="ios6_7" n="7">ad populum quoque ait vadite et circuite civitatem armati
            praecedentes arcam Domini</p>
          <p xml:id="ios6_8" n="8">cumque Iosue verba finisset et septem sacerdotes septem bucinis
            clangerent ante arcam foederis Domini</p>
          <p xml:id="ios6_9" n="9">omnisque praecederet armatus exercitus reliquum vulgus arcam
            sequebatur ac bucinis omnia concrepabant</p>
          <p xml:id="ios6_10" n="10">praeceperat autem Iosue populo dicens non clamabitis nec
            audietur vox vestra neque ullus sermo ex ore vestro egredietur donec veniat dies in quo
            dicam vobis clamate et vociferamini</p>
          <p xml:id="ios6_11" n="11">circuivit ergo arca Domini civitatem semel per diem et reversa
            in castra mansit ibi</p>
          <p xml:id="ios6_12" n="12">igitur Iosue de nocte consurgente tulerunt sacerdotes arcam
            Domini</p>
          <p xml:id="ios6_13" n="13">et septem ex eis septem bucinas quarum in iobeleis usus est
            praecedebantque arcam Domini ambulantes atque clangentes et armatus populus ibat ante
            eos vulgus autem reliquum sequebatur arcam et bucinis personabat</p>
          <p xml:id="ios6_14" n="14">circumieruntque civitatem secundo die semel et reversi sunt in
            castra sic fecerunt sex diebus</p>
          <p xml:id="ios6_15" n="15">die autem septimo diluculo consurgentes circumierunt urbem
            sicut dispositum erat septies</p>
          <p xml:id="ios6_16" n="16">cumque septimo circuitu clangerent bucinis sacerdotes dixit
            Iosue ad omnem Israhel vociferamini tradidit enim vobis Dominus civitatem</p>
          <p xml:id="ios6_17" n="17">sitque civitas haec anathema et omnia quae in ea sunt Domino
            sola Raab meretrix vivat cum universis qui cum ea in domo sunt abscondit enim nuntios
            quos direximus</p>
          <p xml:id="ios6_18" n="18">vos autem cavete ne de his quae praecepta sunt quippiam
            contingatis et sitis praevaricationis rei et omnia castra Israhel sub peccato sint atque
            turbentur</p>
          <p xml:id="ios6_19" n="19">quicquid autem auri et argenti fuerit et vasorum aeneorum ac
            ferri Domino consecretur repositum in thesauris eius</p>
          <p xml:id="ios6_20" n="20">igitur omni vociferante populo et clangentibus tubis postquam
            in aures multitudinis vox sonitusque increpuit muri ilico corruerunt et ascendit
            unusquisque per locum qui contra se erat ceperuntque civitatem</p>
          <p xml:id="ios6_21" n="21">et interfecerunt omnia quae erant in ea a viro usque ad
            mulierem ab infante usque ad senem boves quoque et oves et asinos in ore gladii
            percusserunt</p>
          <p xml:id="ios6_22" n="22">duobus autem viris qui exploratores missi fuerant dixit Iosue
            ingredimini domum mulieris meretricis et producite eam omniaque quae illius sunt sicut
            illi iuramento firmastis</p>
          <p xml:id="ios6_23" n="23">ingressique iuvenes eduxerunt Raab et parentes eius fratres
            quoque et cunctam supellectilem ac cognationem illius et extra castra Israhel manere
            fecerunt</p>
          <p xml:id="ios6_24" n="24">urbem autem et omnia quae in ea sunt succenderunt absque
            argento et auro et vasis aeneis ac ferro quae in aerarium Domini consecrarunt</p>
          <p xml:id="ios6_25" n="25">Raab vero meretricem et domum patris eius atque omnia quae
            habebat fecit Iosue vivere et habitaverunt in medio Israhel usque in praesentem diem eo
            quod absconderit nuntios quos miserat ut explorarent Hiericho in tempore illo inprecatus
            est Iosue dicens</p>
          <p xml:id="ios6_26" n="26">maledictus vir coram Domino qui suscitaverit et aedificaverit
            civitatem Hiericho in primogenito suo fundamenta illius iaciat et in novissimo liberorum
            ponat portas eius</p>
          <p xml:id="ios6_27" n="27">fuit ergo Dominus cum Iosue et nomen eius in omni terra
            vulgatum est</p>
        </div>
        <div xml:id="bible-ios7" n="7">
          <head>Caput 7</head>
          <p xml:id="ios7_1" n="1">filii autem Israhel praevaricati sunt mandatum et usurpaverunt de
            anathemate nam Achan filius Charmi filii Zabdi filii Zare de tribu Iuda tulit aliquid de
            anathemate iratusque est Dominus contra filios Israhel</p>
          <p xml:id="ios7_2" n="2">cumque mitteret Iosue de Hiericho viros contra Ahi quae est iuxta
            Bethaven ad orientalem plagam oppidi Bethel dixit eis ascendite et explorate terram qui
            praecepta conplentes exploraverunt Ahi</p>
          <p xml:id="ios7_3" n="3">et reversi dixerunt ei non ascendat omnis populus sed duo vel
            tria milia virorum pergant et deleant civitatem quare omnis populus frustra vexatur
            contra hostes paucissimos</p>
          <p xml:id="ios7_4" n="4">ascenderunt ergo tria milia pugnatores qui statim terga
            vertentes</p>
          <p xml:id="ios7_5" n="5">percussi sunt a viris urbis Ahi et corruerunt ex eis triginta et
            sex homines persecutique sunt eos adversarii de porta usque Sabarim et ceciderunt per
            prona fugientes pertimuitque cor populi et instar aquae liquefactum est</p>
          <p xml:id="ios7_6" n="6">Iosue vero scidit vestimenta sua et cecidit pronus in terram
            coram arca Domini usque ad vesperum tam ipse quam omnes senes Israhel miseruntque
            pulverem super capita sua</p>
          <p xml:id="ios7_7" n="7">et dixit Iosue heu Domine Deus quid voluisti transducere populum
            istum Iordanem fluvium ut traderes nos in manus Amorrei et perderes utinam ut coepimus
            mansissemus trans Iordanem</p>
          <p xml:id="ios7_8" n="8">mi Domine Deus quid dicam videns Israhelem hostibus suis terga
            vertentem</p>
          <p xml:id="ios7_9" n="9">audient Chananei et omnes habitatores terrae ac pariter
            conglobati circumdabunt nos atque delebunt nomen nostrum de terra et quid facies magno
            nomini tuo</p>
          <p xml:id="ios7_10" n="10">dixitque Dominus ad Iosue surge cur iaces pronus in terra</p>
          <p xml:id="ios7_11" n="11">peccavit Israhel et praevaricatus est pactum meum tuleruntque
            de anathemate et furati sunt atque mentiti et absconderunt inter vasa sua</p>
          <p xml:id="ios7_12" n="12">nec poterit Israhel stare ante hostes suos eosque fugiet quia
            pollutus est anathemate non ero ultra vobiscum donec conteratis eum qui huius sceleris
            reus est</p>
          <p xml:id="ios7_13" n="13">surge sanctifica populum et dic eis sanctificamini in crastinum
            haec enim dicit Dominus Deus Israhel anathema in medio tui est Israhel non poteris stare
            coram hostibus tuis donec deleatur ex te qui hoc contaminatus est scelere</p>
          <p xml:id="ios7_14" n="14">accedetisque mane singuli per tribus vestras et quamcumque
            tribum sors invenerit accedet per cognationes suas et cognatio per domos domusque per
            viros</p>
          <p xml:id="ios7_15" n="15">et quicumque ille in hoc facinore fuerit deprehensus conburetur
            igni cum omni substantia sua quoniam praevaricatus est pactum Domini et fecit nefas in
            Israhel</p>
          <p xml:id="ios7_16" n="16">surgens itaque Iosue mane adplicavit Israhel per tribus suas et
            inventa est tribus Iuda</p>
          <p xml:id="ios7_17" n="17">quae cum iuxta familias suas esset oblata inventa est familia
            Zarai illam quoque per viros offerens repperit Zabdi</p>
          <p xml:id="ios7_18" n="18">cuius domum in singulos dividens viros invenit Achan filium
            Charmi filii Zabdi filii Zare de tribu Iuda</p>
          <p xml:id="ios7_19" n="19">et ait ad Achan fili mi da gloriam Domino Deo Israhel et
            confitere atque indica mihi quid feceris ne abscondas</p>
          <p xml:id="ios7_20" n="20">responditque Achan Iosue et dixit ei vere ego peccavi Domino
            Deo Israhel et sic et sic feci</p>
          <p xml:id="ios7_21" n="21">vidi enim inter spolia pallium coccineum valde bonum et
            ducentos siclos argenti regulamque auream quinquaginta siclorum et concupiscens abstuli
            et abscondi in terra contra medium tabernaculi mei argentumque fossa humo operui</p>
          <p xml:id="ios7_22" n="22">misit ergo Iosue ministros qui currentes ad tabernaculum illius
            reppererunt cuncta abscondita in eodem loco et argentum simul</p>
          <p xml:id="ios7_23" n="23">auferentesque de tentorio tulerunt ea ad Iosue et ad omnes
            filios Israhel proieceruntque ante Dominum</p>
          <p xml:id="ios7_24" n="24">tollens itaque Iosue Achan filium Zare argentumque et pallium
            et auream regulam filiosque eius et filias boves et asinos et oves ipsumque tabernaculum
            et cunctam supellectilem et omnis Israhel cum eo duxerunt eos ad vallem Achor</p>
          <p xml:id="ios7_25" n="25">ubi dixit Iosue quia turbasti nos exturbet te Dominus in die
            hac lapidavitque eum omnis Israhel et cuncta quae illius erant igne consumpta sunt</p>
          <p xml:id="ios7_26" n="26">congregaverunt quoque super eum acervum magnum lapidum qui
            permanet usque in praesentem diem et aversus est furor Domini ab eis vocatumque est
            nomen loci illius vallis Achor usque hodie</p>
        </div>
        <div xml:id="bible-ios8" n="8">
          <head>Caput 8</head>
          <p xml:id="ios8_1" n="1">dixit autem Dominus ad Iosue ne timeas neque formides tolle tecum
            omnem multitudinem pugnatorum et consurgens ascende in oppidum Ahi ecce tradidi in manu
            tua regem eius et populum urbemque et terram</p>
          <p xml:id="ios8_2" n="2">faciesque urbi Ahi et regi eius sicut fecisti Hiericho et regi
            illius praedam vero et omnia animantia diripietis vobis pone insidias urbi post eam</p>
          <p xml:id="ios8_3" n="3">surrexitque Iosue et omnis exercitus bellatorum cum eo ut
            ascenderent in Ahi et electa triginta milia virorum fortium misit nocte</p>
          <p xml:id="ios8_4" n="4">praecepitque eis dicens ponite insidias post civitatem nec
            longius recedatis et eritis omnes parati</p>
          <p xml:id="ios8_5" n="5">ego autem et reliqua multitudo quae mecum est accedemus ex
            adverso contra urbem cumque exierint contra nos sicut ante fecimus fugiemus et terga
            vertemus</p>
          <p xml:id="ios8_6" n="6">donec persequentes ab urbe longius protrahantur putabunt enim
            fugere nos sicut prius</p>
          <p xml:id="ios8_7" n="7">nobis ergo fugientibus et illis sequentibus consurgetis de
            insidiis et vastabitis civitatem tradetque eam Dominus Deus vester in manus vestras</p>
          <p xml:id="ios8_8" n="8">cumque ceperitis succendite eam sic omnia facietis ut iussi</p>
          <p xml:id="ios8_9" n="9">dimisitque eos et perrexerunt ad insidiarum locum sederuntque
            inter Bethel et Ahi ad occidentalem plagam urbis Ahi Iosue autem nocte illa in medio
            mansit populi</p>
          <p xml:id="ios8_10" n="10">surgensque diluculo recensuit socios et ascendit cum senioribus
            in fronte exercitus vallatus auxilio pugnatorum</p>
          <p xml:id="ios8_11" n="11">cumque venissent et ascendissent ex adverso civitatis steterunt
            ad septentrionalem urbis plagam inter quam et eos vallis media erat</p>
          <p xml:id="ios8_12" n="12">quinque milia autem viros elegerat et posuerat in insidiis
            inter Bethaven et Ahi ex occidentali parte eiusdem civitatis</p>
          <p xml:id="ios8_13" n="13">omnis vero reliquus exercitus ad aquilonem aciem dirigebat ita
            ut novissimi multitudinis occidentalem plagam urbis adtingerent abiit ergo Iosue nocte
            illa et stetit in vallis medio</p>
          <p xml:id="ios8_14" n="14">quod cum vidisset rex Ahi festinavit mane et egressus est cum
            omni exercitu civitatis direxitque aciem contra desertum ignorans quod post tergum
            laterent insidiae</p>
          <p xml:id="ios8_15" n="15">Iosue vero et omnis Israhel cesserunt loco simulantes metum et
            fugientes per viam solitudinis</p>
          <p xml:id="ios8_16" n="16">at illi vociferantes pariter et se mutuo cohortantes persecuti
            sunt eos cumque recessissent a civitate</p>
          <p xml:id="ios8_17" n="17">et ne unus quidem in urbe Ahi et Bethel remansisset qui non
            persequeretur Israhel sicut eruperant aperta oppida relinquentes</p>
          <p xml:id="ios8_18" n="18">dixit Dominus ad Iosue leva clypeum qui in manu tua est contra
            urbem Ahi quoniam tibi tradam eam</p>
          <p xml:id="ios8_19" n="19">cumque elevasset clypeum ex adverso civitatis insidiae quae
            latebant surrexerunt confestim et pergentes ad civitatem ceperunt et succenderunt
            eam</p>
          <p xml:id="ios8_20" n="20">viri autem civitatis qui persequebantur Iosue respicientes et
            videntes fumum urbis ad caelum usque conscendere non potuerunt ultra huc illucque
            diffugere praesertim cum hii qui simulaverant fugam et tendebant ad solitudinem contra
            persequentes fortissime restitissent</p>
          <p xml:id="ios8_21" n="21">vidensque Iosue et omnis Israhel quod capta esset civitas et
            fumus urbis ascenderet reversus percussit viros Ahi</p>
          <p xml:id="ios8_22" n="22">siquidem et illi qui ceperant et succenderant civitatem egressi
            ex urbe contra suos medios hostium ferire coeperunt cum ergo ex utraque parte adversarii
            caederentur ita ut nullus de tanta multitudine salvaretur</p>
          <p xml:id="ios8_23" n="23">regem quoque urbis Ahi adprehendere viventem et obtulerunt
            Iosue</p>
          <p xml:id="ios8_24" n="24">igitur omnibus interfectis qui Israhelem ad deserta tendentem
            fuerant persecuti et in eodem loco gladio corruentibus reversi filii Israhel
            percusserunt civitatem</p>
          <p xml:id="ios8_25" n="25">erant autem qui in eo die conciderant a viro usque ad mulierem
            duodecim milia hominum omnes urbis Ahi</p>
          <p xml:id="ios8_26" n="26">Iosue vero non contraxit manum quam in sublime porrexerat
            tenens clypeum donec interficerentur omnes habitatores Ahi</p>
          <p xml:id="ios8_27" n="27">iumenta autem et praedam civitatis diviserunt sibi filii
            Israhel sicut praeceperat Dominus Iosue</p>
          <p xml:id="ios8_28" n="28">qui succendit urbem et fecit eam tumulum sempiternum</p>
          <p xml:id="ios8_29" n="29">regem quoque eius suspendit in patibulo usque ad vesperum et
            solis occasum praecepitque et deposuerunt cadaver eius de cruce proieceruntque in ipso
            introitu civitatis congesto super eum magno acervo lapidum qui permanet usque in
            praesentem diem</p>
          <p xml:id="ios8_30" n="30">tunc aedificavit Iosue altare Domino Deo Israhel in monte
            Hebal</p>
          <p xml:id="ios8_31" n="31">sicut praeceperat Moses famulus Domini filiis Israhel et
            scriptum est in volumine legis Mosi altare de lapidibus inpolitis quos ferrum non
            tetigit et obtulit super eo holocausta Domino immolavitque pacificas victimas</p>
          <p xml:id="ios8_32" n="32">et scripsit super lapides deuteronomium legis Mosi quod ille
            digesserat coram filiis Israhel</p>
          <p xml:id="ios8_33" n="33">omnis autem populus et maiores natu ducesque ac iudices stabant
            ex utraque parte arcae in conspectu sacerdotum qui portabant arcam foederis Domini ut
            advena ita et indigena media eorum pars iuxta montem Garizim et media iuxta montem Hebal
            sicut praeceperat Moses famulus Domini et primum quidem benedixit populo Israhel</p>
          <p xml:id="ios8_34" n="34">post haec legit omnia verba benedictionis et maledictionis et
            cuncta quae scripta erant in legis volumine</p>
          <p xml:id="ios8_35" n="35">nihil ex his quae Moses iusserat reliquit intactum sed universa
            replicavit coram omni multitudine Israhel mulieribus ac parvulis et advenis qui inter
            eos morabantur</p>
        </div>
        <div xml:id="bible-ios9" n="9">
          <head>Caput 9</head>
          <p xml:id="ios9_1" n="1">quibus auditis cuncti reges trans Iordanem qui versabantur in
            montanis et in campestribus in maritimis ac litore maris Magni hii quoque qui habitabant
            iuxta Libanum Hettheus et Amorreus et Chananeus Ferezeus et Eveus et Iebuseus</p>
          <p xml:id="ios9_2" n="2">congregati sunt pariter ut pugnarent contra Iosue et Israhel uno
            animo eademque sententia</p>
          <p xml:id="ios9_3" n="3">at hii qui habitabant in Gabaon audientes cuncta quae fecerat
            Iosue Hiericho et Ahi</p>
          <p xml:id="ios9_4" n="4">et callide cogitantes tulerunt sibi cibaria saccos veteres asinis
            inponentes et utres vinarios scissos atque consutos</p>
          <p xml:id="ios9_5" n="5">calciamentaque perantiqua quae ad indicium vetustatis pittaciis
            consuta erant induti veteribus vestimentis panes quoque quos portabant ob viaticum duri
            erant et in frusta comminuti</p>
          <p xml:id="ios9_6" n="6">perrexeruntque ad Iosue qui tunc morabatur in castris Galgalae et
            dixerunt ei atque omni simul Israheli de terra longinqua venimus pacem vobiscum facere
            cupientes responderuntque viri Israhel ad eos atque dixerunt</p>
          <p xml:id="ios9_7" n="7">ne forsitan in terra quae nobis sorte debetur habitetis et non
            possimus foedus inire vobiscum</p>
          <p xml:id="ios9_8" n="8">at illi ad Iosue servi inquiunt tui sumus quibus Iosue quinam ait
            estis et unde venistis</p>
          <p xml:id="ios9_9" n="9">responderunt de terra longinqua valde venerunt servi tui in
            nomine Domini Dei tui audivimus enim famam potentiae eius cuncta quae fecit in
            Aegypto</p>
          <p xml:id="ios9_10" n="10">et duobus Amorreorum regibus trans Iordanem Seon regi Esebon et
            Og regi Basan qui erat in Astharoth</p>
          <p xml:id="ios9_11" n="11">dixeruntque nobis seniores et omnes habitatores terrae nostrae
            tollite in manibus cibaria ob longissimam viam et occurrite eis ac dicite servi vestri
            sumus foedus inite nobiscum</p>
          <p xml:id="ios9_12" n="12">en panes quando egressi sumus de domibus nostris ut veniremus
            ad vos calidos sumpsimus nunc sicci facti sunt et vetustate nimia comminuti</p>
          <p xml:id="ios9_13" n="13">utres vini novos implevimus nunc rupti sunt et soluti vestes et
            calciamenta quibus induimur et quae habemus in pedibus ob longitudinem largioris viae
            trita sunt et paene consumpta</p>
          <p xml:id="ios9_14" n="14">susceperunt igitur de cibariis eorum et os Domini non
            interrogaverunt</p>
          <p xml:id="ios9_15" n="15">fecitque Iosue cum eis pacem et inito foedere pollicitus est
            quod non occiderentur principes quoque multitudinis iuraverunt eis</p>
          <p xml:id="ios9_16" n="16">post dies autem tres initi foederis audierunt quod in vicino
            habitarent et inter eos futuri essent</p>
          <p xml:id="ios9_17" n="17">moveruntque castra filii Israhel et venerunt in civitates eorum
            die tertio quarum haec vocabula sunt Gabaon et Caphira et Beroth et Cariathiarim</p>
          <p xml:id="ios9_18" n="18">et non percusserunt eos eo quod iurassent eis principes
            multitudinis in nomine Domini Dei Israhel murmuravit itaque omne vulgus contra
            principes</p>
          <p xml:id="ios9_19" n="19">qui responderunt eis iuravimus illis in nomine Domini Dei
            Israhel et idcirco non possumus eos contingere</p>
          <p xml:id="ios9_20" n="20">sed hoc faciemus eis reserventur quidem ut vivant ne contra nos
            ira Domini concitetur si peieraverimus</p>
          <p xml:id="ios9_21" n="21">sed sic vivant ut in usus universae multitudinis ligna caedant
            aquasque conportent quibus haec loquentibus</p>
          <p xml:id="ios9_22" n="22">vocavit Gabaonitas Iosue et dixit eis cur nos decipere fraude
            voluistis ut diceretis procul valde habitamus a vobis cum in medio nostri sitis</p>
          <p xml:id="ios9_23" n="23">itaque sub maledictione eritis et non deficiet de stirpe vestra
            ligna caedens aquasque conportans in domum Dei mei</p>
          <p xml:id="ios9_24" n="24">qui responderunt nuntiatum est nobis servis tuis quae
            promisisset Dominus Deus tuus Mosi servo suo ut traderet vobis omnem terram et
            disperderet cunctos habitatores eius timuimus igitur valde et providimus animabus
            nostris vestro terrore conpulsi et hoc consilium inivimus</p>
          <p xml:id="ios9_25" n="25">nunc autem in manu tua sumus quod tibi bonum et rectum videtur
            fac nobis</p>
          <p xml:id="ios9_26" n="26">fecit ergo Iosue ut dixerat et liberavit eos de manibus
            filiorum Israhel ut non occiderentur</p>
          <p xml:id="ios9_27" n="27">decrevitque in illo die esse eos in ministerium cuncti populi
            et altaris Domini caedentes ligna et aquas conportantes usque in praesens tempus in loco
            quem Dominus elegisset</p>
        </div>
        <div xml:id="bible-ios10" n="10">
          <head>Caput 10</head>
          <p xml:id="ios10_1" n="1">quae cum audisset Adonisedec rex Hierusalem quod scilicet
            cepisset Iosue Ahi et subvertisset eam sicut enim fecerat Hiericho et regi eius sic
            fecit Ahi et regi illius et quod transfugissent Gabaonitae ad Israhel et essent
            foederati eorum</p>
          <p xml:id="ios10_2" n="2">timuit valde urbs enim magna erat Gabaon et una regalium
            civitatum et maior oppido Ahi omnesque bellatores eius fortissimi</p>
          <p xml:id="ios10_3" n="3">misit ergo Adonisedec rex Hierusalem ad Oham regem Hebron et ad
            Pharam regem Hieremoth ad Iaphie quoque regem Lachis et ad Dabir regem Eglon dicens</p>
          <p xml:id="ios10_4" n="4">ascendite ad me et ferte praesidium ut expugnemus Gabaon quare
            transfugerit ad Iosue et filios Israhel</p>
          <p xml:id="ios10_5" n="5">congregati igitur ascenderunt quinque reges Amorreorum rex
            Hierusalem rex Hebron rex Hieremoth rex Lachis rex Eglon simul cum exercitibus suis et
            castrametati sunt circa Gabaon obpugnantes eam</p>
          <p xml:id="ios10_6" n="6">habitatores autem Gabaon urbis obsessae miserunt ad Iosue qui
            tunc morabatur in castris apud Galgalam et dixerunt ei ne retrahas manus tuas ab auxilio
            servorum tuorum ascende cito et libera nos ferque praesidium convenerunt enim adversum
            nos omnes reges Amorreorum qui habitant in montanis</p>
          <p xml:id="ios10_7" n="7">ascenditque Iosue de Galgalis et omnis exercitus bellatorum cum
            eo viri fortissimi</p>
          <p xml:id="ios10_8" n="8">dixitque Dominus ad Iosue ne timeas eos in manus enim tuas
            tradidi illos nullus tibi ex eis resistere poterit</p>
          <p xml:id="ios10_9" n="9">inruit itaque Iosue super eos repente tota ascendens nocte de
            Galgalis</p>
          <p xml:id="ios10_10" n="10">et conturbavit eos Dominus a facie Israhel contrivitque plaga
            magna in Gabaon ac persecutus est per viam ascensus Bethoron et percussit usque Azeca et
            Maceda</p>
          <p xml:id="ios10_11" n="11">cumque fugerent filios Israhel et essent in descensu Bethoron
            Dominus misit super eos lapides magnos de caelo usque Azeca et mortui sunt multo plures
            lapidibus grandinis quam quos gladio percusserant filii Israhel</p>
          <p xml:id="ios10_12" n="12">tunc locutus est Iosue Domino in die qua tradidit Amorreum in
            conspectu filiorum Israhel dixitque coram eis sol contra Gabaon ne movearis et luna
            contra vallem Ahialon</p>
          <p xml:id="ios10_13" n="13">steteruntque sol et luna donec ulcisceretur se gens de
            inimicis suis nonne scriptum est hoc in libro Iustorum stetit itaque sol in medio caeli
            et non festinavit occumbere spatio unius diei</p>
          <p xml:id="ios10_14" n="14">non fuit ante et postea tam longa dies oboediente Domino voci
            hominis et pugnante pro Israhel</p>
          <p xml:id="ios10_15" n="15">reversusque est Iosue cum omni Israhel in castra Galgalae</p>
          <p xml:id="ios10_16" n="16">fugerant enim quinque reges et se absconderant in spelunca
            urbis Maceda</p>
          <p xml:id="ios10_17" n="17">nuntiatumque est Iosue quod inventi essent quinque reges
            latentes in spelunca Maceda</p>
          <p xml:id="ios10_18" n="18">qui praecepit sociis et ait volvite saxa ingentia ad os
            speluncae et ponite viros industrios qui clausos custodiant</p>
          <p xml:id="ios10_19" n="19">vos autem nolite stare sed persequimini hostes et extremos
            quosque fugientium caedite ne dimittatis eos urbium suarum intrare praesidia quos
            tradidit Dominus Deus in manus vestras</p>
          <p xml:id="ios10_20" n="20">caesis igitur adversariis plaga magna et usque ad
            internicionem paene consumptis hii qui Israhel effugere potuerunt ingressi sunt
            civitates munitas</p>
          <p xml:id="ios10_21" n="21">reversusque est omnis exercitus ad Iosue in Maceda ubi tunc
            erant castra sani et integro numero nullusque contra filios Israhel muttire ausus
            est</p>
          <p xml:id="ios10_22" n="22">praecepitque Iosue dicens aperite os speluncae et producite ad
            me quinque reges qui in ea latitant</p>
          <p xml:id="ios10_23" n="23">fecerunt ministri ut sibi fuerat imperatum et eduxerunt ad eum
            quinque reges de spelunca regem Hierusalem regem Hebron regem Hieremoth regem Lachis
            regem Eglon</p>
          <p xml:id="ios10_24" n="24">cumque educti essent ad eum vocavit omnes viros Israhel et ait
            ad principes exercitus qui secum erant ite et ponite pedes super colla regum istorum qui
            cum perrexissent et subiectorum pedibus colla calcarent</p>
          <p xml:id="ios10_25" n="25">rursum ait ad eos nolite timere nec paveatis confortamini et
            estote robusti sic enim faciet Dominus cunctis hostibus vestris adversum quos
            dimicatis</p>
          <p xml:id="ios10_26" n="26">percussitque Iosue et interfecit eos atque suspendit super
            quinque stipites fueruntque suspensi usque ad vesperum</p>
          <p xml:id="ios10_27" n="27">cumque occumberet sol praecepit sociis ut deponerent eos de
            patibulis qui depositos proiecerunt in speluncam in qua latuerant et posuerunt super os
            eius saxa ingentia quae permanent usque in praesens</p>
          <p xml:id="ios10_28" n="28">eodem die Macedam quoque cepit Iosue et percussit in ore
            gladii regemque illius interfecit et omnes habitatores eius non dimisit in ea saltim
            parvas reliquias fecitque regi Maceda sicut fecerat regi Hiericho</p>
          <p xml:id="ios10_29" n="29">transivit cum omni Israhel de Maceda in Lebna et pugnabat
            contra eam</p>
          <p xml:id="ios10_30" n="30">quam tradidit Dominus cum rege suo in manu Israhel
            percusseruntque urbem in ore gladii et omnes habitatores eius non dimiserunt in ea ullas
            reliquias feceruntque regi Lebna sicut fecerant regi Hiericho</p>
          <p xml:id="ios10_31" n="31">de Lebna transivit in Lachis et exercitu per gyrum disposito
            obpugnabat eam</p>
          <p xml:id="ios10_32" n="32">tradiditque Dominus Lachis in manu Israhel et cepit eam die
            altero atque percussit in ore gladii omnemque animam quae fuerat in ea sicut fecerat
            Lebna</p>
          <p xml:id="ios10_33" n="33">eo tempore ascendit Hiram rex Gazer ut auxiliaretur Lachis
            quem percussit Iosue cum omni populo eius usque ad internicionem</p>
          <p xml:id="ios10_34" n="34">transivitque de Lachis in Eglon et circumdedit</p>
          <p xml:id="ios10_35" n="35">atque expugnavit eam eadem die percussitque in ore gladii
            omnes animas quae erant in ea iuxta omnia quae fecerat Lachis</p>
          <p xml:id="ios10_36" n="36">ascendit quoque cum omni Israhele de Eglon in Hebron et
            pugnavit contra eam</p>
          <p xml:id="ios10_37" n="37">cepitque et percussit in ore gladii regem quoque eius et omnia
            oppida regionis illius universasque animas quae in ea fuerant commoratae non reliquit in
            ea ullas reliquias sicut fecerat Eglon sic fecit et Hebron cuncta quae in ea repperit
            consumens gladio</p>
          <p xml:id="ios10_38" n="38">inde reversus in Dabir</p>
          <p xml:id="ios10_39" n="39">cepit eam atque vastavit</p>
          <p xml:id="ios10_40" n="40">regem quoque eius et omnia per circuitum oppida percussit in
            ore gladii non dimisit in ea ullas reliquias sicut fecerat Hebron et Lebna et regibus
            earum sic fecit Dabir et regi illius</p>
          <p xml:id="ios10_41" n="41">percussit itaque Iosue omnem terram montanam et meridianam
            atque campestrem et Asedoth cum regibus suis non dimisit in ea ullas reliquias sed omne
            quod spirare poterat interfecit sicut praeceperat ei Dominus Deus Israhel</p>
          <p xml:id="ios10_42" n="42">a Cadesbarne usque Gazam omnem terram Gosen usque Gabaon</p>
          <p xml:id="ios10_43" n="43">universos reges et regiones eorum uno cepit impetu atque
            vastavit Dominus enim Deus Israhel pugnabat pro eo</p>
          <p xml:id="ios10_44" n="44">reversusque est cum omni Israhele ad locum castrorum in
            Galgala</p>
        </div>
        <div xml:id="bible-ios11" n="11">
          <head>Caput 11</head>
          <p xml:id="ios11_1" n="1">quae cum audisset Iabin rex Asor misit ad Iobab regem Madon et
            ad regem Someron atque ad regem Acsaph</p>
          <p xml:id="ios11_2" n="2">ad reges quoque aquilonis qui habitabant in montanis et in
            planitie contra meridiem Cheneroth in campestribus quoque et in regionibus Dor iuxta
            mare</p>
          <p xml:id="ios11_3" n="3">Chananeumque ab oriente et occidente et Amorreum atque Hettheum
            ac Ferezeum et Iebuseum in montanis Eveum quoque qui habitabat ad radices Hermon in
            terra Masphe</p>
          <p xml:id="ios11_4" n="4">egressique sunt omnes cum turmis suis populus multus nimis sicut
            harena quae est in litore maris equi quoque et currus inmensae multitudinis</p>
          <p xml:id="ios11_5" n="5">conveneruntque omnes reges isti in unum ad aquas Merom ut
            pugnarent contra Israhel</p>
          <p xml:id="ios11_6" n="6">dixitque Dominus ad Iosue ne timeas eos cras enim hac eadem hora
            ego tradam omnes istos vulnerandos in conspectu Israhel equos eorum subnervabis et
            currus igne conbures</p>
          <p xml:id="ios11_7" n="7">venitque Iosue et omnis exercitus cum eo adversum illos ad aquas
            Merom subito et inruerunt super eos</p>
          <p xml:id="ios11_8" n="8">tradiditque illos Dominus in manu Israhel qui percusserunt eos
            et persecuti sunt usque ad Sidonem magnam et aquas Maserefoth campumque Masphe qui est
            ad orientalem illius partem ita percussit omnes ut nullas dimitteret ex eis
            reliquias</p>
          <p xml:id="ios11_9" n="9">fecit sicut praeceperat ei Dominus equos eorum subnervavit
            currusque conbusit</p>
          <p xml:id="ios11_10" n="10">reversusque statim cepit Asor et regem eius percussit gladio
            Asor enim antiquitus inter omnia regna haec principatum tenebat</p>
          <p xml:id="ios11_11" n="11">percussitque omnes animas quae ibidem morabantur non dimisit
            in ea ullas reliquias sed usque ad internicionem universa vastavit ipsamque urbem
            permisit incendio</p>
          <p xml:id="ios11_12" n="12">et omnes per circuitum civitates regesque earum cepit
            percussit atque delevit sicut praeceperat ei Moses famulus Domini</p>
          <p xml:id="ios11_13" n="13">absque urbibus quae erant in collibus et in tumulis sitae
            ceteras succendit Israhel unam tantum Asor munitissimam flamma consumpsit</p>
          <p xml:id="ios11_14" n="14">omnemque praedam istarum urbium ac iumenta diviserunt sibi
            filii Israhel cunctis hominibus interfectis</p>
          <p xml:id="ios11_15" n="15">sicut praeceperat Dominus Mosi servo suo ita praecepit Moses
            Iosue et ille universa conplevit non praeteriit de universis mandatis ne unum quidem
            verbum quod iusserat Dominus Mosi</p>
          <p xml:id="ios11_16" n="16">cepit itaque Iosue omnem terram montanam et meridianam
            terramque Gosen et planitiem et occidentalem plagam montemque Israhel et campestria
            eius</p>
          <p xml:id="ios11_17" n="17">et partem montis quae ascendit Seir usque Baalgad per
            planitiem Libani subter montem Hermon omnes reges eorum cepit percussit occidit</p>
          <p xml:id="ios11_18" n="18">multo tempore pugnavit Iosue contra reges istos</p>
          <p xml:id="ios11_19" n="19">non fuit civitas quae se non traderet filiis Israhel praeter
            Eveum qui habitabat in Gabaon omnes bellando cepit</p>
          <p xml:id="ios11_20" n="20">Domini enim sententiae fuerat ut indurarentur corda eorum et
            pugnarent contra Israhel et caderent et non mererentur ullam clementiam ac perirent
            sicut praeceperat Dominus Mosi</p>
          <p xml:id="ios11_21" n="21">in tempore illo venit Iosue et interfecit Enacim de montanis
            Hebron et Dabir et Anab et de omni monte Iuda et Israhel urbesque eorum delevit</p>
          <p xml:id="ios11_22" n="22">non reliquit ullum de stirpe Enacim in terra filiorum Israhel
            absque civitatibus Gaza et Geth et Azoto in quibus solis relicti sunt</p>
          <p xml:id="ios11_23" n="23">cepit ergo Iosue omnem terram sicut locutus est Dominus ad
            Mosen et tradidit eam in possessionem filiis Israhel secundum partes et tribus suas
            quievitque terra a proeliis</p>
        </div>
        <div xml:id="bible-ios12" n="12">
          <head>Caput 12</head>
          <p xml:id="ios12_1" n="1">hii sunt reges quos percusserunt filii Israhel et possederunt
            terram eorum trans Iordanem ad solis ortum a torrente Arnon usque ad montem Hermon et
            omnem orientalem plagam quae respicit solitudinem</p>
          <p xml:id="ios12_2" n="2">Seon rex Amorreorum qui habitavit in Esebon dominatus est ab
            Aroer quae sita est super ripam torrentis Arnon et mediae partis in valle dimidiique
            Galaad usque ad torrentem Iaboc qui est terminus filiorum Ammon</p>
          <p xml:id="ios12_3" n="3">et a solitudine usque ad mare Cheneroth contra orientem et usque
            ad mare Deserti quod est mare Salsissimum ad orientalem plagam per viam quae ducit
            Bethesimoth et ab australi parte quae subiacent Asedothphasga</p>
          <p xml:id="ios12_4" n="4">terminus Og regis Basan de reliquiis Rafaim qui habitavit in
            Astharoth et in Edrain et dominatus est in monte Hermon et in Salacha atque in universa
            Basan usque ad terminos</p>
          <p xml:id="ios12_5" n="5">Gesuri et Machathi et dimidiae partis Galaad terminos Seon regis
            Esebon</p>
          <p xml:id="ios12_6" n="6">Moses famulus Domini et filii Israhel percusserunt eos
            tradiditque terram eorum Moses in possessionem Rubenitis et Gadditis et dimidiae tribui
            Manasse</p>
          <p xml:id="ios12_7" n="7">hii sunt reges terrae quos percussit Iosue et filii Israhel
            trans Iordanem ad occidentalem plagam a Baalgad in campo Libani usque ad montem cuius
            pars ascendit in Seir tradiditque eam Iosue in possessionem tribubus Israhel singulis
            partes suas</p>
          <p xml:id="ios12_8" n="8">tam in montanis quam in planis atque campestribus in Aseroth et
            solitudine ac meridie Hettheus fuit et Amorreus Chananeus et Ferezeus Eveus et
            Iebuseus</p>
          <p xml:id="ios12_9" n="9">rex Hiericho unus rex Ahi quae est ex latere Bethel unus</p>
          <p xml:id="ios12_10" n="10">rex Hierusalem unus rex Hebron unus</p>
          <p xml:id="ios12_11" n="11">rex Hierimoth unus rex Lachis unus</p>
          <p xml:id="ios12_12" n="12">rex Eglon unus rex Gazer unus</p>
          <p xml:id="ios12_13" n="13">rex Dabir unus rex Gader unus</p>
          <p xml:id="ios12_14" n="14">rex Herma unus rex Hered unus</p>
          <p xml:id="ios12_15" n="15">rex Lebna unus rex Odollam unus</p>
          <p xml:id="ios12_16" n="16">rex Maceda unus rex Bethel unus</p>
          <p xml:id="ios12_17" n="17">rex Thaffua unus rex Afer unus</p>
          <p xml:id="ios12_18" n="18">rex Afec unus rex Saron unus</p>
          <p xml:id="ios12_19" n="19">rex Madon unus rex Asor unus</p>
          <p xml:id="ios12_20" n="20">rex Someron unus rex Acsaph unus</p>
          <p xml:id="ios12_21" n="21">rex Thenach unus rex Mageddo unus</p>
          <p xml:id="ios12_22" n="22">rex Cades unus rex Iachanaem Chermeli unus</p>
          <p xml:id="ios12_23" n="23">rex Dor et provinciae Dor unus rex gentium Galgal unus</p>
          <p xml:id="ios12_24" n="24">rex Thersa unus omnes reges triginta et unus</p>
        </div>
        <div xml:id="bible-ios13" n="13">
          <head>Caput 13</head>
          <p xml:id="ios13_1" n="1">Iosue senex provectaeque aetatis erat et dixit Dominus ad eum
            senuisti et longevus es terraque latissima derelicta est quae necdum est sorte
            divisa</p>
          <p xml:id="ios13_2" n="2">omnis videlicet Galilea Philisthim et universa Gesuri</p>
          <p xml:id="ios13_3" n="3">a fluvio turbido qui inrigat Aegyptum usque ad terminos Accaron
            contra aquilonem terra Chanaan quae in quinque regulos Philisthim dividitur Gazeos
            Azotios Ascalonitas Gettheos et Accaronitas</p>
          <p xml:id="ios13_4" n="4">ad meridiem vero sunt Evei omnis terra Chanaan et Maara
            Sidoniorum usque Afeca et terminos Amorrei</p>
          <p xml:id="ios13_5" n="5">eiusque confinia Libani quoque regio contra orientem a Baalgad
            sub monte Hermon donec ingrediaris Emath</p>
          <p xml:id="ios13_6" n="6">omnium qui habitant in monte a Libano usque ad aquas Masrefoth
            universique Sidonii ego sum qui delebo eos a facie filiorum Israhel veniat ergo in parte
            hereditatis Israhel sicut praecepi tibi</p>
          <p xml:id="ios13_7" n="7">et nunc divide terram in possessionem novem tribubus et dimidiae
            tribui Manasse</p>
          <p xml:id="ios13_8" n="8">cum qua Ruben et Gad possederunt terram quam tradidit eis Moses
            famulus Domini trans fluenta Iordanis ad orientalem plagam</p>
          <p xml:id="ios13_9" n="9">ab Aroer quae sita est in ripa torrentis Arnon et in vallis
            medio universaque campestria Medaba usque Dibon</p>
          <p xml:id="ios13_10" n="10">et cunctas civitates Seon regis Amorrei qui regnavit in Esebon
            usque ad terminos filiorum Ammon</p>
          <p xml:id="ios13_11" n="11">et Galaad ac terminum Gesuri et Machathi omnemque montem
            Hermon et universam Basan usque Saleca</p>
          <p xml:id="ios13_12" n="12">omne regnum Og in Basan qui regnavit in Astharoth et Edraim
            ipse fuit de reliquiis Rafaim percussitque eos Moses atque delevit</p>
          <p xml:id="ios13_13" n="13">nolueruntque disperdere filii Israhel Gesuri et Machathi et
            habitaverunt in medio Israhel usque in praesentem diem</p>
          <p xml:id="ios13_14" n="14">tribui autem Levi non dedit possessionem sed sacrificia et
            victimae Domini Dei Israhel ipsa est eius hereditas sicut locutus est illi</p>
          <p xml:id="ios13_15" n="15">dedit ergo Moses possessionem tribui filiorum Ruben iuxta
            cognationes suas</p>
          <p xml:id="ios13_16" n="16">fuitque terminus eorum ab Aroer quae sita est in ripa
            torrentis Arnon et in valle eiusdem torrentis media universam planitiem quae ducit
            Medaba</p>
          <p xml:id="ios13_17" n="17">et Esebon cunctosque viculos earum qui sunt in campestribus
            Dibon quoque et Bamothbaal et oppidum Baalmaon</p>
          <p xml:id="ios13_18" n="18">Iessa et Cedmoth et Mepheeth</p>
          <p xml:id="ios13_19" n="19">Cariathaim et Sebama et Sarathasar in monte convallis</p>
          <p xml:id="ios13_20" n="20">Bethpheor et Asedothphasga et Bethaisimoth</p>
          <p xml:id="ios13_21" n="21">omnes urbes campestres universaque regna Seon regis Amorrei
            qui regnavit in Esebon quem percussit Moses cum principibus Madian Eveum et Recem et Sur
            et Ur et Rabee duces Seon habitatores terrae</p>
          <p xml:id="ios13_22" n="22">et Balaam filium Beor ariolum occiderunt filii Israhel gladio
            cum ceteris interfectis</p>
          <p xml:id="ios13_23" n="23">factusque est terminus filiorum Ruben Iordanis fluvius haec
            est possessio Rubenitarum per cognationes suas urbium et viculorum</p>
          <p xml:id="ios13_24" n="24">deditque Moses tribui Gad et filiis eius per cognationes suas
            possessionem cuius haec divisio est</p>
          <p xml:id="ios13_25" n="25">terminus Iazer et omnes civitates Galaad dimidiamque partem
            terrae filiorum Ammon usque ad Aroer quae est contra Rabba</p>
          <p xml:id="ios13_26" n="26">et ab Esebon usque Ramoth Masphe et Batanim et a Manaim usque
            ad terminos Dabir</p>
          <p xml:id="ios13_27" n="27">in valle quoque Betharaam et Bethnemra et Soccoth et Saphon
            reliquam partem regni Seon regis Esebon huius quoque Iordanis finis est usque ad
            extremam partem maris Chenereth trans Iordanem ad orientalem plagam</p>
          <p xml:id="ios13_28" n="28">haec est possessio filiorum Gad per familias suas civitates et
            villae earum</p>
          <p xml:id="ios13_29" n="29">dedit et dimidiae tribui Manasse filiisque eius iuxta
            cognationes suas possessionem</p>
          <p xml:id="ios13_30" n="30">cuius hoc principium est a Manaim universam Basan et cuncta
            regna Og regis Basan omnesque vicos Air qui sunt in Basan sexaginta oppida</p>
          <p xml:id="ios13_31" n="31">et dimidiam partem Galaad Astharoth et Edrai urbes regni Og in
            Basan filiis Machir filii Manasse dimidiae parti filiorum Machir iuxta cognationes
            suas</p>
          <p xml:id="ios13_32" n="32">hanc possessionem divisit Moses in campestribus Moab trans
            Iordanem contra Hiericho ad orientalem plagam</p>
          <p xml:id="ios13_33" n="33">tribui autem Levi non dedit possessionem quoniam Dominus Deus
            Israhel ipse est possessio eius ut locutus est illi</p>
        </div>
        <div xml:id="bible-ios14" n="14">
          <head>Caput 14</head>
          <p xml:id="ios14_1" n="1">hoc est quod possederunt filii Israhel in terra Chanaan quam
            dederunt eis Eleazar sacerdos et Iosue filius Nun et principes familiarum per tribus
            Israhel</p>
          <p xml:id="ios14_2" n="2">sorte omnia dividentes sicut praeceperat Dominus in manu Mosi
            novem tribubus et dimidiae tribui</p>
          <p xml:id="ios14_3" n="3">duabus enim tribubus et dimidiae dederat Moses trans Iordanem
            possessionem absque Levitis qui nihil terrae acceperunt inter fratres suos</p>
          <p xml:id="ios14_4" n="4">sed in eorum successerant locum filii Ioseph in duas divisi
            tribus Manasse et Ephraim nec acceperunt Levitae aliam in terra partem nisi urbes ad
            habitandum et suburbana earum ad alenda iumenta et pecora sua</p>
          <p xml:id="ios14_5" n="5">sicut praecepit Dominus Mosi ita fecerunt filii Israhel et
            diviserunt terram</p>
          <p xml:id="ios14_6" n="6">accesserunt itaque filii Iuda ad Iosue in Galgala locutusque est
            ad eum Chaleb filius Iepphonne Cenezeus nosti quid locutus sit Dominus ad Mosen hominem
            Dei de me et te in Cadesbarne</p>
          <p xml:id="ios14_7" n="7">quadraginta annorum eram quando me misit Moses famulus Domini de
            Cadesbarne ut considerarem terram nuntiavique ei quod mihi verum videbatur</p>
          <p xml:id="ios14_8" n="8">fratres autem mei qui ascenderant mecum dissolverunt cor populi
            et nihilominus ego secutus sum Dominum Deum meum</p>
          <p xml:id="ios14_9" n="9">iuravitque Moses in die illo dicens terram quam calcavit pes
            tuus erit possessio tua et filiorum tuorum in aeternum quia secutus es Dominum Deum
            meum</p>
          <p xml:id="ios14_10" n="10">concessit ergo Dominus vitam mihi sicut pollicitus est usque
            in praesentem diem quadraginta et quinque anni sunt ex quo locutus est Dominus verbum
            istud ad Mosen quando ambulabat Israhel per solitudinem hodie octoginta quinque annorum
            sum</p>
          <p xml:id="ios14_11" n="11">sic valens ut eo valebam tempore quando ad explorandum missus
            sum illius in me temporis fortitudo usque hodie perseverat tam ad bellandum quam ad
            gradiendum</p>
          <p xml:id="ios14_12" n="12">da ergo mihi montem istum quem pollicitus est Dominus te
            quoque audiente in quo Enacim sunt et urbes magnae atque munitae si forte sit Dominus
            mecum et potuero delere eos sicut promisit mihi</p>
          <p xml:id="ios14_13" n="13">benedixitque ei Iosue et tradidit Hebron in possessionem</p>
          <p xml:id="ios14_14" n="14">atque ex eo fuit Hebron Chaleb filio Iepphonne Cenezeo usque
            in praesentem diem quia secutus est Dominum Deum Israhel</p>
          <p xml:id="ios14_15" n="15">nomen Hebron antea vocabatur Cariatharbe Adam maximus ibi
            inter Enacim situs est et terra cessavit a proeliis</p>
        </div>
        <div xml:id="bible-ios15" n="15">
          <head>Caput 15</head>
          <p xml:id="ios15_1" n="1">igitur sors filiorum Iudae per cognationes suas ista fuit a
            termino Edom desertum Sin contra meridiem et usque ad extremam partem australis
            plagae</p>
          <p xml:id="ios15_2" n="2">initium eius a summitate maris Salsissimi et a lingua eius quae
            respicit meridiem</p>
          <p xml:id="ios15_3" n="3">egrediturque contra ascensum Scorpionis et pertransit in Sina
            ascenditque in Cadesbarne et pervenit in Esrom ascendens Addara et circumiens
            Caricaa</p>
          <p xml:id="ios15_4" n="4">atque inde pertransiens in Asemona et perveniens ad torrentem
            Aegypti eruntque termini eius mare Magnum hic erit finis meridianae plagae</p>
          <p xml:id="ios15_5" n="5">ab oriente vero erit initium mare Salsissimum usque ad extrema
            Iordanis et ea quae respiciunt aquilonem a lingua maris usque ad eundem Iordanem
            fluvium</p>
          <p xml:id="ios15_6" n="6">ascenditque terminus in Bethagla et transit ab aquilone in
            Betharaba ascendens ad lapidem Boem filii Ruben</p>
          <p xml:id="ios15_7" n="7">et tendens usque ad terminos Debera de valle Achor contra
            aquilonem respiciens Galgala quae est ex adverso ascensionis Adommim ab australi parte
            torrentis transitque aquas quae vocantur fons Solis et erunt exitus eius ad fontem
            Rogel</p>
          <p xml:id="ios15_8" n="8">ascenditque per convallem filii Ennom ex latere Iebusei ad
            meridiem haec est Hierusalem et inde se erigens ad verticem montis qui est contra
            Gehennom ad occidentem in summitate vallis Rafaim contra aquilonem</p>
          <p xml:id="ios15_9" n="9">pertransitque a vertice montis usque ad fontem aquae Nepthoa et
            pervenit usque ad vicos montis Ephron inclinaturque in Bala quae est Cariathiarim id est
            urbs Silvarum</p>
          <p xml:id="ios15_10" n="10">et circuit de Bala contra occidentem usque ad montem Seir
            transitque iuxta latus montis Iarim ad aquilonem in Cheslon et descendit in Bethsames
            transitque in Thamna</p>
          <p xml:id="ios15_11" n="11">et pervenit contra aquilonem partis Accaron ex latere
            inclinaturque Sechrona et transit montem Baala pervenitque in Iebnehel et maris Magni
            contra occidentem fine concluditur</p>
          <p xml:id="ios15_12" n="12">hii sunt termini filiorum Iuda per circuitum in cognationibus
            suis</p>
          <p xml:id="ios15_13" n="13">Chaleb vero filio Iepphonne dedit partem in medio filiorum
            Iuda sicut praeceperat ei Dominus Cariatharbe patris Enach ipsa est Hebron</p>
          <p xml:id="ios15_14" n="14">delevitque ex ea Chaleb tres filios Enach Sesai et Ahiman et
            Tholmai de stirpe Enach</p>
          <p xml:id="ios15_15" n="15">atque inde conscendens venit ad habitatores Dabir quae prius
            vocabatur Cariathsepher id est civitas Litterarum</p>
          <p xml:id="ios15_16" n="16">dixitque Chaleb qui percusserit Cariathsepher et ceperit eam
            dabo illi Axam filiam meam uxorem</p>
          <p xml:id="ios15_17" n="17">cepitque eam Othonihel filius Cenez frater Chaleb iunior
            deditque ei Axam filiam suam uxorem</p>
          <p xml:id="ios15_18" n="18">quae cum pergerent simul suasit viro ut peteret a patre suo
            agrum suspiravitque ut sedebat in asino cui Chaleb quid habes inquit</p>
          <p xml:id="ios15_19" n="19">at illa respondit da mihi benedictionem terram australem et
            arentem dedisti mihi iunge et inriguam dedit itaque ei Chaleb inriguum superius et
            inferius</p>
          <p xml:id="ios15_20" n="20">haec est possessio tribus filiorum Iuda per cognationes
            suas</p>
          <p xml:id="ios15_21" n="21">erantque civitates ab extremis partibus filiorum Iuda iuxta
            terminos Edom a meridie Cabsehel et Eder et Iagur</p>
          <p xml:id="ios15_22" n="22">et Cina et Dimona Adeda</p>
          <p xml:id="ios15_23" n="23">et Cedes et Asor Iethnan</p>
          <p xml:id="ios15_24" n="24">Zif et Thelem Baloth</p>
          <p xml:id="ios15_25" n="25">et Asor nova et Cariothesrom haec est Asor</p>
          <p xml:id="ios15_26" n="26">Aman Same et Molada</p>
          <p xml:id="ios15_27" n="27">et Asergadda et Asemon Bethfeleth</p>
          <p xml:id="ios15_28" n="28">et Asersual et Bersabee et Baziothia</p>
          <p xml:id="ios15_29" n="29">Bala et Hiim Esem</p>
          <p xml:id="ios15_30" n="30">et Heltholad Exiil et Harma</p>
          <p xml:id="ios15_31" n="31">Siceleg et Medemena et Sensenna</p>
          <p xml:id="ios15_32" n="32">Lebaoth et Selim et Aenremmon omnes civitates viginti novem et
            villae earum</p>
          <p xml:id="ios15_33" n="33">in campestribus vero Esthaul et Saraa et Asena</p>
          <p xml:id="ios15_34" n="34">et Azanoe et Aengannim Thaffua et Aenaim</p>
          <p xml:id="ios15_35" n="35">et Hierimoth Adulam Soccho et Azeca</p>
          <p xml:id="ios15_36" n="36">et Saraim Adithaim et Gedera et Giderothaim urbes
            quattuordecim et villae earum</p>
          <p xml:id="ios15_37" n="37">Sanan et Adesa et Magdalgad</p>
          <p xml:id="ios15_38" n="38">Delean et Mesfa et Iecthel</p>
          <p xml:id="ios15_39" n="39">Lachis et Bascath et Aglon</p>
          <p xml:id="ios15_40" n="40">Thebbon et Lehemas et Chethlis</p>
          <p xml:id="ios15_41" n="41">et Gideroth Bethdagon et Neema et Maceda civitates sedecim et
            villae earum</p>
          <p xml:id="ios15_42" n="42">Labana et Aether et Asan</p>
          <p xml:id="ios15_43" n="43">Ieptha et Esna et Nesib</p>
          <p xml:id="ios15_44" n="44">Ceila et Achzib et Maresa civitates novem et villae earum</p>
          <p xml:id="ios15_45" n="45">Accaron cum vicis et villulis suis</p>
          <p xml:id="ios15_46" n="46">ab Accaron usque ad mare omnia quae vergunt ad Azotum et
            viculos eius</p>
          <p xml:id="ios15_47" n="47">Azotus cum vicis et villulis suis Gaza cum viculis et villulis
            suis usque ad torrentem Aegypti mare Magnum terminus eius</p>
          <p xml:id="ios15_48" n="48">et in monte Samir et Iether et Soccho</p>
          <p xml:id="ios15_49" n="49">et Edenna Cariathsenna haec est Dabir</p>
          <p xml:id="ios15_50" n="50">Anab et Isthemo et Anim</p>
          <p xml:id="ios15_51" n="51">Gosen et Olon et Gilo civitates undecim et villae earum</p>
          <p xml:id="ios15_52" n="52">Arab et Roma et Esaan</p>
          <p xml:id="ios15_53" n="53">Ianum et Bethafua et Afeca</p>
          <p xml:id="ios15_54" n="54">Ammatha et Cariatharbe haec est Hebron et Sior civitates novem
            et villae earum</p>
          <p xml:id="ios15_55" n="55">Maon et Chermel et Zif et Iotae</p>
          <p xml:id="ios15_56" n="56">Iezrehel et Iucadam et Zanoe</p>
          <p xml:id="ios15_57" n="57">Accaim Gebaa et Thamna civitates decem et villae earum</p>
          <p xml:id="ios15_58" n="58">Alul et Bethsur et Gedor</p>
          <p xml:id="ios15_59" n="59">Mareth et Bethanoth et Elthecen civitates sex et villae
            earum</p>
          <p xml:id="ios15_60" n="60">Cariathbaal haec est Cariathiarim urbs Silvarum et Arebba
            civitates duae et villae earum</p>
          <p xml:id="ios15_61" n="61">in deserto Betharaba Meddin et Schacha</p>
          <p xml:id="ios15_62" n="62">Anepsan et civitas Salis et Engaddi civitates sex et villae
            earum</p>
          <p xml:id="ios15_63" n="63">Iebuseum autem habitatorem Hierusalem non potuerunt filii Iuda
            delere habitavitque Iebuseus cum filiis Iuda in Hierusalem usque in praesentem diem</p>
        </div>
        <div xml:id="bible-ios16" n="16">
          <head>Caput 16</head>
          <p xml:id="ios16_1" n="1">cecidit quoque sors filiorum Ioseph ab Iordane contra Hiericho
            et aquas eius ab oriente solitudo quae ascendit de Hiericho ad montana Bethel</p>
          <p xml:id="ios16_2" n="2">et egreditur de Bethel Luzam transitque terminum
            Archiatharoth</p>
          <p xml:id="ios16_3" n="3">et descendit ad occidentem iuxta terminum Ieflethi usque ad
            terminos Bethoron inferioris et Gazer finiunturque regiones eius mari Magno</p>
          <p xml:id="ios16_4" n="4">possederuntque filii Ioseph Manasse et Ephraim</p>
          <p xml:id="ios16_5" n="5">et factus est terminus filiorum Ephraim per cognationes suas et
            possessio eorum contra orientem Atharothaddar usque Bethoron superiorem</p>
          <p xml:id="ios16_6" n="6">egrediunturque confinia in mare Machmethath vero aquilonem
            respicit et circuit terminus contra orientem in Thanathselo et pertransit ab oriente
            Ianoe</p>
          <p xml:id="ios16_7" n="7">descenditque de Ianoe in Atharoth et Noaratha et pervenit in
            Hiericho et egreditur ad Iordanem</p>
          <p xml:id="ios16_8" n="8">de Taffua pertransitque contra mare in valle Harundineti suntque
            egressus eius in mare Salsissimum haec est possessio tribus filiorum Ephraim per
            familias suas</p>
          <p xml:id="ios16_9" n="9">urbesque quae separatae sunt filiis Ephraim in medio
            possessionis filiorum Manasse et villae earum</p>
          <p xml:id="ios16_10" n="10">et non interfecerunt filii Ephraim Chananeum qui habitabat in
            Gazer habitavitque Chananeus in medio Ephraim usque in diem hanc tributarius</p>
        </div>
        <div xml:id="bible-ios17" n="17">
          <head>Caput 17</head>
          <p xml:id="ios17_1" n="1">cecidit autem sors tribui Manasse ipse est enim primogenitus
            Ioseph Machir primogenito Manasse patri Galaad qui fuit vir pugnator habuitque
            possessionem Galaad et Basan</p>
          <p xml:id="ios17_2" n="2">et reliquis filiorum Manasse iuxta familias suas filiis Abiezer
            et filiis Elech et filiis Esrihel et filiis Sechem et filiis Epher et filiis Semida isti
            sunt filii Manasse filii Ioseph mares per cognationes suas</p>
          <p xml:id="ios17_3" n="3">Salphaad vero filio Epher filii Galaad filii Machir filii
            Manasse non erant filii sed solae filiae quarum ista sunt nomina Maala et Noa Egla et
            Melcha et Thersa</p>
          <p xml:id="ios17_4" n="4">veneruntque in conspectu Eleazari sacerdotis et Iosue filii Nun
            et principum dicentes Dominus praecepit per manum Mosi ut daretur nobis possessio in
            medio fratrum nostrorum deditque eis iuxta imperium Domini possessionem in medio fratrum
            patris earum</p>
          <p xml:id="ios17_5" n="5">et ceciderunt funiculi Manasse decem absque terra Galaad et
            Basan trans Iordanem</p>
          <p xml:id="ios17_6" n="6">filiae enim Manasse possederunt hereditatem in medio filiorum
            eius terra autem Galaad cecidit in sortem filiorum Manasse qui reliqui erant</p>
          <p xml:id="ios17_7" n="7">fuitque terminus Manasse ab Aser Machmathath quae respicit
            Sychem et egreditur ad dextram iuxta habitatores fontis Taffuae</p>
          <p xml:id="ios17_8" n="8">etenim in sorte Manasse ceciderat terra Taffuae quae est iuxta
            terminos Manasse filiorum Ephraim</p>
          <p xml:id="ios17_9" n="9">descenditque terminus vallis Harundineti in meridiem torrentis
            civitatum Ephraim quae in medio sunt urbium Manasse terminus Manasse ab aquilone
            torrentis et exitus eius pergit ad mare</p>
          <p xml:id="ios17_10" n="10">ita ut ab austro sit possessio Ephraim et ab aquilone Manasse
            et utramque claudat mare et coniungantur sibi in tribu Aser ab aquilone et in tribu
            Isachar ab oriente</p>
          <p xml:id="ios17_11" n="11">fuitque hereditas Manasse in Isachar et in Aser Bethsan et
            viculi eius et Ieblaam cum villulis suis et habitatores Dor cum oppidis suis habitatores
            quoque Hendor cum villulis suis similiterque habitatores Thanach cum villulis suis et
            habitatores Mageddo cum viculis suis et tertia pars urbis Nofeth</p>
          <p xml:id="ios17_12" n="12">nec potuerunt filii Manasse has subvertere civitates sed
            coepit Chananeus habitare in terra ista</p>
          <p xml:id="ios17_13" n="13">postquam autem convaluerunt filii Israhel subiecerunt
            Chananeos et fecerunt sibi tributarios nec interfecerunt eos</p>
          <p xml:id="ios17_14" n="14">locutique sunt filii Ioseph ad Iosue atque dixerunt quare
            dedisti mihi possessionem sortis et funiculi unius cum sim tantae multitudinis et
            benedixerit mihi Dominus</p>
          <p xml:id="ios17_15" n="15">ad quos Iosue ait si populus multus es ascende in silvam et
            succide tibi spatia in terra Ferezei et Rafaim quia angusta est tibi possessio montis
            Ephraim</p>
          <p xml:id="ios17_16" n="16">cui responderunt filii Ioseph non poterimus ad montana
            conscendere cum ferreis curribus utantur Chananei qui habitant in terra campestri in qua
            sitae sunt Bethsan cum viculis suis et Iezrahel mediam possidens vallem</p>
          <p xml:id="ios17_17" n="17">dixitque Iosue ad domum Ioseph Ephraim et Manasse populus
            multus es et magnae fortitudinis non habebis sortem unam</p>
          <p xml:id="ios17_18" n="18">sed transibis ad montem et succides tibi atque purgabis ad
            habitandum spatia et poteris ultra procedere cum subverteris Chananeum quem dicis
            ferreos habere currus et esse fortissimum</p>
        </div>
        <div xml:id="bible-ios18" n="18">
          <head>Caput 18</head>
          <p xml:id="ios18_1" n="1">congregatique sunt omnes filii Israhel in Silo ibique fixerunt
            tabernaculum testimonii et fuit eis terra subiecta</p>
          <p xml:id="ios18_2" n="2">remanserant autem filiorum Israhel septem tribus quae necdum
            acceperant possessiones suas</p>
          <p xml:id="ios18_3" n="3">ad quos Iosue ait usquequo marcetis ignavia et non intratis ad
            possidendam terram quam Dominus Deus patrum vestrorum dedit vobis</p>
          <p xml:id="ios18_4" n="4">eligite de singulis tribubus ternos viros ut mittam eos et
            pergant atque circumeant terram et describant eam iuxta numerum uniuscuiusque
            multitudinis referantque ad me quod descripserint</p>
          <p xml:id="ios18_5" n="5">dividite vobis terram in septem partes Iudas sit in terminis
            suis ab australi plaga et domus Ioseph ab aquilone</p>
          <p xml:id="ios18_6" n="6">mediam inter hos terram in septem partes describite et huc
            venietis ad me ut coram Domino Deo vestro mittam vobis hic sortem</p>
          <p xml:id="ios18_7" n="7">quia non est inter vos pars Levitarum sed sacerdotium Domini est
            eorum hereditas Gad autem et Ruben et dimidia tribus Manasse iam acceperant possessiones
            suas trans Iordanem ad orientalem plagam quas dedit eis Moses famulus Domini</p>
          <p xml:id="ios18_8" n="8">cumque surrexissent viri ut pergerent ad describendam terram
            praecepit eis Iosue dicens circuite terram et describite eam ac revertimini ad me ut hic
            coram Domino Deo in Silo mittam vobis sortem</p>
          <p xml:id="ios18_9" n="9">itaque perrexerunt et lustrantes eam in septem partes diviserunt
            scribentes in volumine reversique sunt ad Iosue in castra Silo</p>
          <p xml:id="ios18_10" n="10">qui misit sortes coram Domino in Silo divisitque terram filiis
            Israhel in septem partes</p>
          <p xml:id="ios18_11" n="11">et ascendit sors prima filiorum Beniamin per familias suas ut
            possiderent terram inter filios Iuda et filios Ioseph</p>
          <p xml:id="ios18_12" n="12">fuitque terminus eorum contra aquilonem ab Iordane pergens
            iuxta latus Hiericho septentrionalis plagae et inde contra occidentem ad montana
            conscendens et perveniens in solitudinem Bethaven</p>
          <p xml:id="ios18_13" n="13">atque pertransiens iuxta Luzam ad meridiem ipsa est Bethel
            descenditque in Atharothaddar in montem qui est ad meridiem Bethoron inferioris</p>
          <p xml:id="ios18_14" n="14">et inclinatur circumiens contra mare a meridie montis qui
            respicit Bethoron contra africum suntque exitus eius in Cariathbaal quae vocatur et
            Cariathiarim urbem filiorum Iuda haec est plaga contra mare et occidentem</p>
          <p xml:id="ios18_15" n="15">a meridie autem ex parte Cariathiarim egreditur terminus
            contra mare et pervenit usque ad fontem aquarum Nepthoa</p>
          <p xml:id="ios18_16" n="16">descenditque in partem montis qui respicit vallem filiorum
            Ennom et est contra septentrionalem plagam in extrema parte vallis Rafaim descenditque
            Gehennom id est vallis Ennom iuxta latus Iebusei ad austrum et pervenit ad fontem
            Rogel</p>
          <p xml:id="ios18_17" n="17">transiens ad aquilonem et egrediens ad Aensemes id est fontem
            Solis</p>
          <p xml:id="ios18_18" n="18">et pertransit usque ad tumulos qui sunt e regione ascensus
            Adommim descenditque ad Abenboen id est lapidem Boen filii Ruben et pertransit ex latere
            aquilonis ad campestria descenditque in planitiem</p>
          <p xml:id="ios18_19" n="19">et praetergreditur contra aquilonem Bethagla suntque exitus
            eius contra linguam maris Salsissimi ab aquilone in fine Iordanis ad australem
            plagam</p>
          <p xml:id="ios18_20" n="20">qui est terminus illius ab oriente haec est possessio filiorum
            Beniamin per terminos suos in circuitu et familias singulas</p>
          <p xml:id="ios18_21" n="21">fueruntque civitates eius Hiericho et Bethagla et vallis
            Casis</p>
          <p xml:id="ios18_22" n="22">Betharaba et Semaraim et Bethel</p>
          <p xml:id="ios18_23" n="23">Avim et Affara et Ofra</p>
          <p xml:id="ios18_24" n="24">villa Emona et Ofni et Gabee civitates duodecim et villae
            earum</p>
          <p xml:id="ios18_25" n="25">Gabaon et Rama et Beroth</p>
          <p xml:id="ios18_26" n="26">et Mesfe Cafera et Ammosa</p>
          <p xml:id="ios18_27" n="27">et Recem Iarafel et Tharala</p>
          <p xml:id="ios18_28" n="28">et Sela Eleph et Iebus quae est Hierusalem Gabaath et Cariath
            civitates quattuordecim et villae earum haec est possessio filiorum Beniamin iuxta
            familias suas</p>
        </div>
        <div xml:id="bible-ios19" n="19">
          <head>Caput 19</head>
          <p xml:id="ios19_1" n="1">et egressa est sors secunda filiorum Symeon per cognationes suas
            fuitque hereditas</p>
          <p xml:id="ios19_2" n="2">eorum in medio possessionis filiorum Iuda Bersabee et Sabee et
            Molada</p>
          <p xml:id="ios19_3" n="3">et Asersual Bala et Asem</p>
          <p xml:id="ios19_4" n="4">et Heltholath Bethul Arma</p>
          <p xml:id="ios19_5" n="5">et Seceleg et Bethmarchaboth Asersusa</p>
          <p xml:id="ios19_6" n="6">et Bethlebaoth et Saroen civitates tredecim et villae earum</p>
          <p xml:id="ios19_7" n="7">Ahin et Remmon et Athar et Asan civitates quattuor et villae
            earum</p>
          <p xml:id="ios19_8" n="8">omnes viculi per circuitum urbium istarum usque ad Balaath
            Berrameth contra australem plagam haec est hereditas filiorum Symeon iuxta cognationes
            suas</p>
          <p xml:id="ios19_9" n="9">in funiculo et possessione filiorum Iuda quia maior erat et
            idcirco possederunt filii Symeon in medio hereditatis eorum</p>
          <p xml:id="ios19_10" n="10">cecidit quoque sors tertia filiorum Zabulon per cognationes
            suas et factus est terminus possessionis eorum usque Sarith</p>
          <p xml:id="ios19_11" n="11">ascenditque de mari et Medala ac pervenit in Debbaseth usque
            ad torrentem qui est contra Iecennam</p>
          <p xml:id="ios19_12" n="12">et revertitur de Sarith contra orientem in fines
            Ceseleththabor et egreditur ad Dabereth ascenditque contra Iafie</p>
          <p xml:id="ios19_13" n="13">et inde pertransit ad orientalem plagam Getthefer Etthacasin
            et egreditur in Remmon Ampthar et Noa</p>
          <p xml:id="ios19_14" n="14">et circuit ad aquilonem et Nathon suntque egressus eius vallis
            Iepthahel</p>
          <p xml:id="ios19_15" n="15">et Catheth et Nehalal et Semron et Iedala et Bethleem
            civitates duodecim et villae earum</p>
          <p xml:id="ios19_16" n="16">haec est hereditas tribus filiorum Zabulon per cognationes
            suas urbes et viculi earum</p>
          <p xml:id="ios19_17" n="17">Isachar egressa est sors quarta per cognationes suas</p>
          <p xml:id="ios19_18" n="18">fuitque eius hereditas Hiezrahel et Chasaloth et Sunem</p>
          <p xml:id="ios19_19" n="19">et Afaraim Seon et Anaarath</p>
          <p xml:id="ios19_20" n="20">et Rabbith et Cesion Abes</p>
          <p xml:id="ios19_21" n="21">et Rameth et Engannim et Enadda et Bethfeses</p>
          <p xml:id="ios19_22" n="22">et pervenit terminus usque Thabor et Seesima et Bethsemes
            eruntque exitus eius Iordanes civitates sedecim et villae earum</p>
          <p xml:id="ios19_23" n="23">haec est possessio filiorum Isachar per cognationes suas urbes
            et viculi earum</p>
          <p xml:id="ios19_24" n="24">cecidit sors quinta tribui filiorum Aser per cognationes
            suas</p>
          <p xml:id="ios19_25" n="25">fuitque terminus eorum Alchath et Oali et Beten et Axab</p>
          <p xml:id="ios19_26" n="26">Elmelech et Amaad et Messal et pervenit usque ad Carmelum
            maris et Siorlabanath</p>
          <p xml:id="ios19_27" n="27">ac revertitur contra orientem Bethdagon et pertransit usque
            Zabulon et vallem Iepthahel contra aquilonem in Bethemech et Neihel egrediturque ad
            levam Chabul</p>
          <p xml:id="ios19_28" n="28">et Achran et Roob et Amon et Canae usque ad Sidonem magnam</p>
          <p xml:id="ios19_29" n="29">revertiturque in Orma usque ad civitatem munitissimam Tyrum et
            usque Osa eruntque exitus eius in mare de funiculo Acziba</p>
          <p xml:id="ios19_30" n="30">et Amma et Afec et Roob civitates viginti duae et villae
            earum</p>
          <p xml:id="ios19_31" n="31">haec est possessio filiorum Aser per cognationes suas urbes et
            viculi earum</p>
          <p xml:id="ios19_32" n="32">filiorum Nepthalim sexta pars cecidit per familias suas</p>
          <p xml:id="ios19_33" n="33">et coepit terminus de Heleb et Helon in Sananim et Adami quae
            est Neceb et Iebnahel usque Lecum et egressus eorum usque ad Iordanem</p>
          <p xml:id="ios19_34" n="34">revertiturque terminus contra occidentem in Aznoththabor atque
            inde egreditur in Ucoca et pertransit in Zabulon contra meridiem et in Aser contra
            occidentem et in Iuda ad Iordanem contra ortum solis</p>
          <p xml:id="ios19_35" n="35">civitates munitissimae Aseddim Ser et Ammath et Recchath
            Chenereth</p>
          <p xml:id="ios19_36" n="36">et Edema et Arama Asor</p>
          <p xml:id="ios19_37" n="37">et Cedes et Edrai Nasor</p>
          <p xml:id="ios19_38" n="38">et Ieron et Magdalel Horem et Bethanath et Bethsemes civitates
            decem et novem et villae earum</p>
          <p xml:id="ios19_39" n="39">haec est possessio tribus filiorum Nepthali per cognationes
            suas urbes et viculi earum</p>
          <p xml:id="ios19_40" n="40">tribui filiorum Dan per familias suas egressa est sors
            septima</p>
          <p xml:id="ios19_41" n="41">et fuit terminus possessionis eius Saraa et Esthaol et
            Ahirsemes id est civitas Solis</p>
          <p xml:id="ios19_42" n="42">Selebin et Ahialon et Iethela</p>
          <p xml:id="ios19_43" n="43">Helon et Themna et Acron</p>
          <p xml:id="ios19_44" n="44">Helthecen et Gebthon et Baalath</p>
          <p xml:id="ios19_45" n="45">Iud et Benebarach et Gethremmon</p>
          <p xml:id="ios19_46" n="46">aquae Hiercon et Areccon cum termino qui respicit Ioppen</p>
          <p xml:id="ios19_47" n="47">et ipso fine concluditur ascenderuntque filii Dan et
            pugnaverunt contra Lesem ceperuntque eam et percusserunt in ore gladii ac possederunt et
            habitaverunt in ea vocantes nomen eius Lesemdan ex nomine Dan patris sui</p>
          <p xml:id="ios19_48" n="48">haec est possessio tribus filiorum Dan per cognationes suas
            urbes et viculi earum</p>
          <p xml:id="ios19_49" n="49">cumque conplesset terram sorte dividere singulis per tribus
            suas dederunt filii Israhel possessionem Iosue filio Nun in medio sui</p>
          <p xml:id="ios19_50" n="50">iuxta praeceptum Domini urbem quam postulavit Thamnathseraa in
            monte Ephraim et aedificavit civitatem habitavitque in ea</p>
          <p xml:id="ios19_51" n="51">hae sunt possessiones quas sorte diviserunt Eleazar sacerdos
            et Iosue filius Nun et principes familiarum ac tribuum filiorum Israhel in Silo coram
            Domino ad ostium tabernaculi testimonii partitique sunt terram</p>
        </div>
        <div xml:id="bible-ios20" n="20">
          <head>Caput 20</head>
          <p xml:id="ios20_1" n="1">et locutus est Dominus ad Iosue dicens loquere filiis Israhel et
            dic eis</p>
          <p xml:id="ios20_2" n="2">separate urbes fugitivorum de quibus locutus sum ad vos per
            manum Mosi</p>
          <p xml:id="ios20_3" n="3">ut confugiat ad eas quicumque animam percusserit nescius et
            possit evadere iram proximi qui ultor est sanguinis</p>
          <p xml:id="ios20_4" n="4">cum ad unam harum confugerit civitatum stabitque ante portam
            civitatis et loquetur senioribus urbis illius ea quae se conprobent innocentem sicque
            suscipient eum et dabunt ei locum ad habitandum</p>
          <p xml:id="ios20_5" n="5">cumque ultor sanguinis eum fuerit persecutus non tradent in
            manus eius quia ignorans percussit proximum eius nec ante biduum triduumve eius probatur
            inimicus</p>
          <p xml:id="ios20_6" n="6">et habitabit in civitate illa donec stet ante iudicium causam
            reddens facti sui et moriatur sacerdos magnus qui fuerit in illo tempore tunc revertetur
            homicida et ingredietur civitatem et domum suam de qua fugerat</p>
          <p xml:id="ios20_7" n="7">decreveruntque Cedes in Galilea montis Nepthali et Sychem in
            monte Ephraim et Cariatharbe ipsa est Hebron in monte Iuda</p>
          <p xml:id="ios20_8" n="8">et trans Iordanem contra orientalem plagam Hiericho statuerunt
            Bosor quae sita est in campestri solitudine de tribu Ruben et Ramoth in Galaad de tribu
            Gad et Gaulon in Basan de tribu Manasse</p>
          <p xml:id="ios20_9" n="9">hae civitates constitutae sunt cunctis filiis Israhel et advenis
            qui habitant inter eos ut fugeret ad eas qui animam nescius percussisset et non
            moreretur in manu proximi effusum sanguinem vindicare cupientis donec staret ante
            populum expositurus causam suam</p>
        </div>
        <div xml:id="bible-ios21" n="21">
          <head>Caput 21</head>
          <p xml:id="ios21_1" n="1">accesseruntque principes familiarum Levi ad Eleazar sacerdotem
            et Iosue filium Nun et ad duces cognationum per singulas tribus filiorum Israhel</p>
          <p xml:id="ios21_2" n="2">locutique sunt ad eos in Silo terrae Chanaan atque dixerunt
            Dominus praecepit per manum Mosi ut darentur nobis urbes ad habitandum et suburbana
            earum ad alenda iumenta</p>
          <p xml:id="ios21_3" n="3">dederuntque filii Israhel de possessionibus suis iuxta imperium
            Domini civitates et suburbana earum</p>
          <p xml:id="ios21_4" n="4">egressaque est sors in familiam Caath filiorum Aaron sacerdotis
            de tribubus Iuda et Symeon et Beniamin civitates tredecim</p>
          <p xml:id="ios21_5" n="5">et reliquis filiorum Caath id est Levitis qui superflui erant de
            tribubus Ephraim et Dan et dimidia tribu Manasse civitates decem</p>
          <p xml:id="ios21_6" n="6">porro filiis Gerson egressa est sors ut acciperent de tribubus
            Isachar et Aser et Nepthalim dimidiaque tribu Manasse in Basan civitates numero
            tredecim</p>
          <p xml:id="ios21_7" n="7">et filiis Merari per cognationes suas de tribubus Ruben et Gad
            et Zabulon urbes duodecim</p>
          <p xml:id="ios21_8" n="8">dederuntque filii Israhel Levitis civitates et suburbana earum
            sicut praecepit Dominus per manum Mosi singulis sorte tribuentes</p>
          <p xml:id="ios21_9" n="9">de tribubus filiorum Iuda et Symeon dedit Iosue civitates quarum
            ista sunt nomina</p>
          <p xml:id="ios21_10" n="10">filiis Aaron per familias Caath levitici generis prima enim
            sors illis egressa est</p>
          <p xml:id="ios21_11" n="11">Cariatharbe patris Enach quae vocatur Hebron in monte Iuda et
            suburbana eius per circuitum</p>
          <p xml:id="ios21_12" n="12">agros vero et villas eius dederat Chaleb filio Iepphonne ad
            possidendum</p>
          <p xml:id="ios21_13" n="13">dedit ergo filiis Aaron sacerdotis Hebron confugii civitatem
            ac suburbana eius et Lebnam cum suburbanis suis</p>
          <p xml:id="ios21_14" n="14">et Iether et Isthimon</p>
          <p xml:id="ios21_15" n="15">et Helon Dabir</p>
          <p xml:id="ios21_16" n="16">et Ahin et Iethan et Bethsemes cum suburbanis suis civitates
            novem de tribubus ut dictum est duabus</p>
          <p xml:id="ios21_17" n="17">de tribu autem filiorum Beniamin Gabaon et Gabee</p>
          <p xml:id="ios21_18" n="18">et Anathoth et Almon cum suburbanis suis civitates
            quattuor</p>
          <p xml:id="ios21_19" n="19">omnes simul civitates filiorum Aaron sacerdotis tredecim cum
            suburbanis suis</p>
          <p xml:id="ios21_20" n="20">reliquis vero per familias filiorum Caath levitici generis
            haec est data possessio</p>
          <p xml:id="ios21_21" n="21">de tribu Ephraim urbs confugii Sychem cum suburbanis suis in
            monte Ephraim et Gazer</p>
          <p xml:id="ios21_22" n="22">et Cebsain et Bethoron cum suburbanis suis civitates
            quattuor</p>
          <p xml:id="ios21_23" n="23">de tribu quoque Dan Elthece et Gebbethon</p>
          <p xml:id="ios21_24" n="24">et Ahialon et Gethremmon cum suburbanis suis civitates
            quattuor</p>
          <p xml:id="ios21_25" n="25">porro de dimidia tribu Manasse Thanach et Gethremmon cum
            suburbanis suis civitates duae</p>
          <p xml:id="ios21_26" n="26">omnes civitates decem et suburbana earum datae sunt filiis
            Caath inferioris gradus</p>
          <p xml:id="ios21_27" n="27">filiis quoque Gerson levitici generis dedit de dimidia tribu
            Manasse confugii civitatem Gaulon in Basan et Bosram cum suburbanis suis civitates
            duas</p>
          <p xml:id="ios21_28" n="28">porro de tribu Isachar Cesion et Dabereth</p>
          <p xml:id="ios21_29" n="29">et Iaramoth et Engannim cum suburbanis suis civitates
            quattuor</p>
          <p xml:id="ios21_30" n="30">de tribu autem Aser Masal et Abdon</p>
          <p xml:id="ios21_31" n="31">et Elacoth et Roob cum suburbanis suis civitates quattuor</p>
          <p xml:id="ios21_32" n="32">de tribu quoque Nepthali civitatem confugii Cedes in Galilea
            et Ammothdor et Charthan cum suburbanis suis civitates tres</p>
          <p xml:id="ios21_33" n="33">omnes urbes familiarum Gerson tredecim cum suburbanis suis</p>
          <p xml:id="ios21_34" n="34">filiis autem Merari Levitis inferioris gradus per familias
            suas data est de tribu Zabulon Iechenam et Chartha</p>
          <p xml:id="ios21_35" n="35">et Damna et Nalol civitates quattuor cum suburbanis suis</p>
          <p xml:id="ios21_36" n="36">[de tribu quoque Ruben ciuitates confugii Bosor in solitudine
            et Cedson et Misor et Ocho ciuitates quattuor cum suburbanis suis]</p>
          <p xml:id="ios21_37" n="37">et de tribu Gad civitates confugii Ramoth in Galaad et Manaim
            et Esebon et Iazer civitates quattuor cum suburbanis suis</p>
          <p xml:id="ios21_38" n="38">omnes urbes filiorum Merari per familias et cognationes suas
            duodecim</p>
          <p xml:id="ios21_39" n="39">itaque universae civitates Levitarum in medio possessionis
            filiorum Israhel fuerunt quadraginta octo</p>
          <p xml:id="ios21_40" n="40">cum suburbanis suis singulae per familias distributae</p>
          <p xml:id="ios21_41" n="41">deditque Dominus Israheli omnem terram quam traditurum se
            patribus eorum iuraverat et possederunt illam atque habitaverunt in ea</p>
          <p xml:id="ios21_42" n="42">dataque est ab eo pax in omnes per circuitum nationes
            nullusque eis hostium resistere ausus est sed cuncti in eorum dicionem redacti sunt</p>
          <p xml:id="ios21_43" n="43">ne unum quidem verbum quod illis praestaturum se esse
            promiserat irritum fuit sed rebus expleta sunt omnia</p>
        </div>
        <div xml:id="bible-ios22" n="22">
          <head>Caput 22</head>
          <p xml:id="ios22_1" n="1">eodem tempore vocavit Iosue Rubenitas et Gadditas et dimidiam
            tribum Manasse</p>
          <p xml:id="ios22_2" n="2">dixitque ad eos fecistis omnia quae vobis praecepit Moses
            famulus Domini mihi quoque in omnibus oboedistis</p>
          <p xml:id="ios22_3" n="3">nec reliquistis fratres vestros longo tempore usque in
            praesentem diem custodientes imperium Domini Dei vestri</p>
          <p xml:id="ios22_4" n="4">quia igitur dedit Dominus Deus vester fratribus vestris quietem
            ac pacem sicut pollicitus est revertimini et ite in tabernacula vestra et in terram
            possessionis quam tradidit vobis Moses famulus Domini trans Iordanem</p>
          <p xml:id="ios22_5" n="5">ita dumtaxat ut custodiatis adtente et opere conpleatis mandatum
            et legem quam praecepit vobis Moses servus Domini ut diligatis Dominum Deum vestrum et
            ambuletis in omnibus viis eius et observetis mandata illius adhereatisque ei ac
            serviatis in omni corde et in omni anima vestra</p>
          <p xml:id="ios22_6" n="6">benedixitque eis Iosue et dimisit eos qui reversi sunt in
            tabernacula sua</p>
          <p xml:id="ios22_7" n="7">tribui autem Manasse mediae possessionem Moses dederat in Basan
            et idcirco mediae quae superfuit dedit Iosue sortem inter ceteros fratres suos trans
            Iordanem ad occidentalem eius plagam cumque dimitteret eos in tabernacula sua et
            benedixisset illis</p>
          <p xml:id="ios22_8" n="8">dixit ad eos in multa substantia atque divitiis revertimini ad
            sedes vestras cum argento et auro aere ac ferro et veste multiplici dividite praedam
            hostium cum fratribus vestris</p>
          <p xml:id="ios22_9" n="9">reversique sunt et abierunt filii Ruben et filii Gad et dimidia
            tribus Manasse a filiis Israhel de Silo quae sita est in Chanaan ut intrarent Galaad
            terram possessionis suae quam obtinuerant iuxta imperium Domini in manu Mosi</p>
          <p xml:id="ios22_10" n="10">cumque venissent ad tumulos Iordanis in terra Chanaan
            aedificaverunt iuxta Iordanem altare infinitae magnitudinis</p>
          <p xml:id="ios22_11" n="11">quod cum audissent filii Israhel et ad eos certi nuntii
            detulissent aedificasse filios Ruben et Gad et dimidiae tribus Manasse altare in terra
            Chanaan super Iordanis tumulos contra filios Israhel</p>
          <p xml:id="ios22_12" n="12">convenerunt omnes in Silo ut ascenderent et dimicarent contra
            eos</p>
          <p xml:id="ios22_13" n="13">et interim miserunt ad illos in terram Galaad Finees filium
            Eleazar sacerdotem</p>
          <p xml:id="ios22_14" n="14">et decem principes cum eo singulos de tribubus singulis</p>
          <p xml:id="ios22_15" n="15">qui venerunt ad filios Ruben et Gad et dimidiae tribus Manasse
            in terram Galaad dixeruntque ad eos</p>
          <p xml:id="ios22_16" n="16">haec mandat omnis populus Domini quae est ista transgressio
            cur reliquistis Dominum Deum Israhel aedificantes altare sacrilegum et a cultu illius
            recedentes</p>
          <p xml:id="ios22_17" n="17">an parum vobis est quod peccastis in Beelphegor et usque in
            praesentem diem macula huius sceleris in nobis permanet multique de populo
            corruerunt</p>
          <p xml:id="ios22_18" n="18">et vos hodie reliquistis Dominum et cras in universum Israhel
            eius ira desaeviet</p>
          <p xml:id="ios22_19" n="19">quod si putatis inmundam esse terram possessionis vestrae
            transite ad terram in qua tabernaculum Domini est et habitate inter nos tantum ut a
            Domino et a nostro consortio non recedatis aedificato altari praeter altare Domini Dei
            vestri</p>
          <p xml:id="ios22_20" n="20">nonne Achan filius Zare praeteriit mandatum Domini et super
            omnem populum Israhel ira eius incubuit et ille erat unus homo atque utinam solus
            perisset in scelere suo</p>
          <p xml:id="ios22_21" n="21">responderuntque filii Ruben et Gad et dimidiae tribus Manasse
            principibus legationis Israhel</p>
          <p xml:id="ios22_22" n="22">fortissimus Deus Dominus fortissimus Deus Dominus ipse novit
            et Israhel simul intelleget si praevaricationis animo hoc altare construximus non
            custodiat nos sed puniat in praesenti</p>
          <p xml:id="ios22_23" n="23">et si ea mente fecimus ut holocausta et sacrificium et
            pacificas victimas super eo inponeremus ipse quaerat et iudicet</p>
          <p xml:id="ios22_24" n="24">et non ea magis cogitatione atque tractatu ut diceremus cras
            dicent filii vestri filiis nostris quid vobis et Domino Deo Israhel</p>
          <p xml:id="ios22_25" n="25">terminum posuit Dominus inter nos et vos o filii Ruben et
            filii Gad Iordanem fluvium et idcirco partem non habetis in Domino et per hanc
            occasionem avertent filii vestri filios nostros a timore Domini putavimus itaque
            melius</p>
          <p xml:id="ios22_26" n="26">et diximus extruamus nobis altare non in holocausta neque ad
            victimas offerendas</p>
          <p xml:id="ios22_27" n="27">sed in testimonium inter nos et vos et subolem nostram
            vestramque progeniem ut serviamus Domino et iuris nostri sit offerre holocausta et
            victimas et pacificas hostias et nequaquam dicant cras filii vestri filiis nostris non
            est vobis pars in Domino</p>
          <p xml:id="ios22_28" n="28">quod si voluerint dicere respondebunt eis ecce altare Domini
            quod fecerunt patres nostri non in holocausta neque in sacrificium sed in testimonium
            vestrum ac nostrum</p>
          <p xml:id="ios22_29" n="29">absit a nobis hoc scelus ut recedamus a Domino et eius
            vestigia relinquamus extructo altari ad holocausta et sacrificia et victimas offerendas
            praeter altare Domini Dei nostri quod extructum est ante tabernaculum eius</p>
          <p xml:id="ios22_30" n="30">quibus auditis Finees sacerdos et principes legationis Israhel
            qui erant cum eo placati sunt et verba filiorum Ruben et Gad et dimidiae tribus Manasse
            libentissime susceperunt</p>
          <p xml:id="ios22_31" n="31">dixitque Finees filius Eleazari sacerdos ad eos nunc scimus
            quod nobiscum sit Dominus quoniam alieni estis a praevaricatione hac et liberastis
            filios Israhel de manu Domini</p>
          <p xml:id="ios22_32" n="32">reversusque est cum principibus a filiis Ruben et Gad de terra
            Galaad finium Chanaan ad filios Israhel et rettulit eis</p>
          <p xml:id="ios22_33" n="33">placuitque sermo cunctis audientibus et laudaverunt Deum filii
            Israhel et nequaquam ultra dixerunt ut ascenderent contra eos atque pugnarent et
            delerent terram possessionis eorum</p>
          <p xml:id="ios22_34" n="34">vocaveruntque filii Ruben et filii Gad altare quod extruxerant
            Testimonium nostrum quod Dominus ipse sit Deus</p>
        </div>
        <div xml:id="bible-ios23" n="23">
          <head>Caput 23</head>
          <p xml:id="ios23_1" n="1">evoluto autem multo tempore postquam pacem Dominus dederat
            Israheli subiectis in gyro nationibus universis et Iosue iam longevo et persenilis
            aetatis</p>
          <p xml:id="ios23_2" n="2">vocavit Iosue omnem Israhelem maioresque natu et principes ac
            duces et magistros dixitque ad eos ego senui et progressioris aetatis sum</p>
          <p xml:id="ios23_3" n="3">vosque cernitis omnia quae fecerit Dominus Deus vester cunctis
            per circuitum nationibus quomodo pro vobis ipse pugnaverit</p>
          <p xml:id="ios23_4" n="4">et nunc quia vobis sorte divisit omnem terram ab orientali parte
            Iordanis usque ad mare Magnum multaeque adhuc supersunt nationes</p>
          <p xml:id="ios23_5" n="5">Dominus Deus vester disperdet eas et auferet a facie vestra et
            possidebitis terram sicut vobis pollicitus est</p>
          <p xml:id="ios23_6" n="6">tantum confortamini et estote solliciti ut custodiatis cuncta
            quae scripta sunt in volumine legis Mosi et non declinetis ab eis nec ad dextram nec ad
            sinistram</p>
          <p xml:id="ios23_7" n="7">ne postquam intraveritis ad gentes quae inter vos futurae sunt
            iuretis in nomine deorum earum et serviatis eis et adoretis illos</p>
          <p xml:id="ios23_8" n="8">sed adhereatis Domino Deo vestro quod fecistis usque in diem
            hanc</p>
          <p xml:id="ios23_9" n="9">et tunc auferet Dominus in conspectu vestro gentes magnas et
            robustissimas et nullus vobis resistere poterit</p>
          <p xml:id="ios23_10" n="10">unus e vobis persequetur hostium mille viros quia Dominus Deus
            vester pro vobis ipse pugnabit sicut pollicitus est</p>
          <p xml:id="ios23_11" n="11">hoc tantum diligentissime praecavete ut diligatis Dominum Deum
            vestrum</p>
          <p xml:id="ios23_12" n="12">quod si volueritis gentium harum quae inter vos habitant
            erroribus adherere et cum eis miscere conubia atque amicitias copulare</p>
          <p xml:id="ios23_13" n="13">iam nunc scitote quod Dominus Deus vester non eas deleat ante
            faciem vestram sed sint vobis in foveam ac laqueum et offendiculum ex latere vestro et
            sudes in oculis vestris donec vos auferat atque disperdat de terra hac optima quam
            tradidit vobis</p>
          <p xml:id="ios23_14" n="14">en ego hodie ingrediar viam universae terrae et toto animo
            cognoscetis quod de omnibus verbis quae se Dominus praestaturum nobis esse pollicitus
            est unum non praeterierit in cassum</p>
          <p xml:id="ios23_15" n="15">sicut ergo implevit opere quod promisit et prospera cuncta
            venerunt sic adducet super vos quicquid malorum comminatus est donec vos auferat atque
            disperdat de terra hac optima quam tradidit vobis</p>
          <p xml:id="ios23_16" n="16">eo quod praeterieritis pactum Domini Dei vestri quod pepigit
            vobiscum et servieritis diis alienis et adoraveritis eos cito atque velociter consurget
            in vos furor Domini et auferemini de terra hac optima quam tradidit vobis</p>
        </div>
        <div xml:id="bible-ios24" n="24">
          <head>Caput 24</head>
          <p xml:id="ios24_1" n="1">congregavitque Iosue omnes tribus Israhel in Sychem et vocavit
            maiores natu ac principes et iudices et magistros steteruntque in conspectu Domini</p>
          <p xml:id="ios24_2" n="2">et ad populum sic locutus est haec dicit Dominus Deus Israhel
            trans fluvium habitaverunt patres vestri ab initio Thare pater Abraham et Nahor
            servieruntque diis alienis</p>
          <p xml:id="ios24_3" n="3">tuli ergo patrem vestrum Abraham de Mesopotamiae finibus et
            adduxi eum in terram Chanaan multiplicavique semen eius</p>
          <p xml:id="ios24_4" n="4">et dedi ei Isaac illique rursum dedi Iacob et Esau e quibus Esau
            dedi montem Seir ad possidendum Iacob vero et filii eius descenderunt in Aegyptum</p>
          <p xml:id="ios24_5" n="5">misique Mosen et Aaron et percussi Aegyptum multis signis atque
            portentis</p>
          <p xml:id="ios24_6" n="6">eduxique vos et patres vestros de Aegypto et venistis ad mare
            persecutique sunt Aegyptii patres vestros cum curribus et equitatu usque ad mare
            Rubrum</p>
          <p xml:id="ios24_7" n="7">clamaverunt autem ad Dominum filii Israhel qui posuit tenebras
            inter vos et Aegyptios et adduxit super eos mare et operuit illos viderunt oculi vestri
            cuncta quae in Aegypto fecerim et habitastis in solitudine multo tempore</p>
          <p xml:id="ios24_8" n="8">et introduxi vos ad terram Amorrei qui habitabat trans Iordanem
            cumque pugnarent contra vos tradidi eos in manus vestras et possedistis terram eorum
            atque interfecistis illos</p>
          <p xml:id="ios24_9" n="9">surrexit autem Balac filius Sepphor rex Moab et pugnavit contra
            Israhelem misitque et vocavit Balaam filium Beor ut malediceret vobis</p>
          <p xml:id="ios24_10" n="10">et ego nolui audire eum sed e contrario per illum benedixi
            vobis et liberavi vos de manu eius</p>
          <p xml:id="ios24_11" n="11">transistisque Iordanem et venistis ad Hiericho pugnaveruntque
            contra vos viri civitatis eius Amorreus et Ferezeus et Chananeus et Hettheus et
            Gergeseus et Eveus et Iebuseus et tradidi illos in manus vestras</p>
          <p xml:id="ios24_12" n="12">misique ante vos crabrones et eieci eos de locis suis duos
            reges Amorreorum non in gladio et arcu tuo</p>
          <p xml:id="ios24_13" n="13">dedique vobis terram in qua non laborastis et urbes quas non
            aedificastis ut habitaretis in eis vineas et oliveta quae non plantastis</p>
          <p xml:id="ios24_14" n="14">nunc ergo timete Dominum et servite ei perfecto corde atque
            verissimo et auferte deos quibus servierunt patres vestri in Mesopotamia et in Aegypto
            ac servite Domino</p>
          <p xml:id="ios24_15" n="15">sin autem malum vobis videtur ut Domino serviatis optio vobis
            datur eligite hodie quod placet cui potissimum servire debeatis utrum diis quibus
            servierunt patres vestri in Mesopotamia an diis Amorreorum in quorum terra habitatis ego
            autem et domus mea serviemus Domino</p>
          <p xml:id="ios24_16" n="16">responditque populus et ait absit a nobis ut relinquamus
            Dominum et serviamus diis alienis</p>
          <p xml:id="ios24_17" n="17">Dominus Deus noster ipse eduxit nos et patres nostros de terra
            Aegypti de domo servitutis fecitque videntibus nobis signa ingentia et custodivit nos in
            omni via per quam ambulavimus et in cunctis populis per quos transivimus</p>
          <p xml:id="ios24_18" n="18">et eiecit universas gentes Amorreum habitatorem terrae quam
            nos intravimus serviemus igitur Domino quia ipse est Deus noster</p>
          <p xml:id="ios24_19" n="19">dixitque Iosue ad populum non poteritis servire Domino Deus
            enim sanctus et fortis aemulator est nec ignoscet sceleribus vestris atque peccatis</p>
          <p xml:id="ios24_20" n="20">si dimiseritis Dominum et servieritis diis alienis convertet
            se et adfliget vos atque subvertet postquam vobis praestiterit bona</p>
          <p xml:id="ios24_21" n="21">dixitque populus ad Iosue nequaquam ita ut loqueris erit sed
            Domino serviemus</p>
          <p xml:id="ios24_22" n="22">et Iosue ad populum testes inquit vos estis quia ipsi
            elegeritis vobis Dominum ut serviatis ei responderuntque testes</p>
          <p xml:id="ios24_23" n="23">nunc ergo ait auferte deos alienos de medio vestrum et
            inclinate corda vestra ad Dominum Deum Israhel</p>
          <p xml:id="ios24_24" n="24">dixitque populus ad Iosue Domino Deo nostro serviemus
            oboedientes praeceptis eius</p>
          <p xml:id="ios24_25" n="25">percussit igitur Iosue in die illo foedus et proposuit populo
            praecepta atque iudicia in Sychem</p>
          <p xml:id="ios24_26" n="26">scripsitque omnia verba haec in volumine legis Dei et tulit
            lapidem pergrandem posuitque eum subter quercum quae erat in sanctuario Domini</p>
          <p xml:id="ios24_27" n="27">et dixit ad omnem populum en lapis iste erit vobis in
            testimonium quod audierit omnia verba Domini quae locutus est vobis ne forte postea
            negare velitis et mentiri Domino Deo vestro</p>
          <p xml:id="ios24_28" n="28">dimisitque populum singulos in possessionem suam</p>
          <p xml:id="ios24_29" n="29">et post haec mortuus est Iosue filius Nun servus Domini centum
            decem annorum</p>
          <p xml:id="ios24_30" n="30">sepelieruntque eum in finibus possessionis suae in
            Thamnathsare quae sita est in monte Ephraim a septentrionali parte montis Gaas</p>
          <p xml:id="ios24_31" n="31">servivitque Israhel Domino cunctis diebus Iosue et seniorum
            qui longo vixerunt tempore post Iosue et qui noverant omnia opera Domini quae fecerat in
            Israhel</p>
          <p xml:id="ios24_32" n="32">ossa quoque Ioseph quae tulerant filii Israhel de Aegypto
            sepelierunt in Sychem in parte agri quem emerat Iacob a filiis Emmor patris Sychem
            centum novellis ovibus et fuit in possessione filiorum Ioseph</p>
          <p xml:id="ios24_33" n="33">Eleazar quoque filius Aaron mortuus est et sepelierunt eum in
            Gaab Finees filii eius quae data est ei in monte Ephraim</p>
        </div>
      </div>
    </body>
  </text>
</TEI>

<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Micha</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-mic">
        <div xml:id="bible-mic1" n="1">
          <head>Caput 1</head>
          <p xml:id="mic1_1" n="1">verbum Domini quod factum est ad Micham Morasthiten in diebus
            Ioatham Ahaz Ezechiae regum Iuda quod vidit super Samariam et Hierusalem</p>
          <p xml:id="mic1_2" n="2">audite populi omnes et adtendat terra et plenitudo eius et sit
            Dominus Deus vobis in testem Dominus de templo sancto suo</p>
          <p xml:id="mic1_3" n="3">quia ecce Dominus egreditur de loco suo et descendet et calcabit
            super excelsa terrae</p>
          <p xml:id="mic1_4" n="4">et consumentur montes subtus eum et valles scindentur sicut cera
            a facie ignis sicut aquae quae decurrunt in praeceps</p>
          <p xml:id="mic1_5" n="5">in scelere Iacob omne istud et in peccatis domus Israhel quod
            scelus Iacob nonne Samaria et quae excelsa Iudae nonne Hierusalem</p>
          <p xml:id="mic1_6" n="6">et ponam Samariam quasi acervum lapidum in agro cum plantatur
            vinea et detraham in vallem lapides eius et fundamenta eius revelabo</p>
          <p xml:id="mic1_7" n="7">et omnia sculptilia eius concidentur et omnes mercedes eius
            conburentur igni et omnia idola eius ponam in perditionem quia de mercedibus meretricis
            congregata sunt et usque ad mercedem meretricis revertentur</p>
          <p xml:id="mic1_8" n="8">super hoc plangam et ululabo vadam spoliatus et nudus faciam
            planctum velut draconum et luctum quasi strutionum</p>
          <p xml:id="mic1_9" n="9">quia desperata est plaga eius quia venit usque ad Iudam tetigit
            portam populi mei usque ad Hierusalem</p>
          <p xml:id="mic1_10" n="10">in Geth nolite adnuntiare lacrimis ne ploretis in domo Pulveris
            pulvere vos conspergite</p>
          <p xml:id="mic1_11" n="11">et transite vobis habitatio Pulchra confusa ignominia non est
            egressa quae habitat in Exitu planctum domus Vicinae accipiet ex vobis quae stetit
            sibimet</p>
          <p xml:id="mic1_12" n="12">quia infirmata est in bonum quae habitat in Amaritudinibus quia
            descendit malum a Domino in portam Hierusalem</p>
          <p xml:id="mic1_13" n="13">tumultus quadrigae stuporis habitanti Lachis principium peccati
            est filiae Sion quia in te inventa sunt scelera Israhel</p>
          <p xml:id="mic1_14" n="14">propterea dabit emissarios super hereditatem Geth domus
            Mendacii in deceptionem regibus Israhel</p>
          <p xml:id="mic1_15" n="15">adhuc heredem adducam tibi quae habitas in Maresa usque Adollam
            veniet gloria Israhel</p>
          <p xml:id="mic1_16" n="16">decalvare et tondere super filios deliciarum tuarum dilata
            calvitium tuum sicut aquila quoniam captivi ducti sunt ex te</p>
        </div>
        <div xml:id="bible-mic2" n="2">
          <head>Caput 2</head>
          <p xml:id="mic2_1" n="1">vae qui cogitatis inutile et operamini malum in cubilibus vestris
            in luce matutina faciunt illud quoniam contra Deum est manus eorum</p>
          <p xml:id="mic2_2" n="2">et concupierunt agros et violenter tulerunt et domos rapuerunt et
            calumniabantur virum et domum eius virum et hereditatem eius</p>
          <p xml:id="mic2_3" n="3">idcirco haec dicit Dominus ecce ego cogito super familiam istam
            malum unde non auferetis colla vestra et non ambulabitis superbi quoniam tempus pessimum
            est</p>
          <p xml:id="mic2_4" n="4">in die illa sumetur super vos parabola et cantabitur canticum cum
            suavitate dicentium depopulatione vastati sumus pars populi mei commutata est quomodo
            recedet a me cum revertatur qui regiones nostras dividat</p>
          <p xml:id="mic2_5" n="5">propter hoc non erit tibi mittens funiculum sortis in coetu
            Domini</p>
          <p xml:id="mic2_6" n="6">ne loquamini loquentes non stillabit super istos non conprehendet
            confusio</p>
          <p xml:id="mic2_7" n="7">dicit domus Iacob numquid adbreviatus est spiritus Domini aut
            tales sunt cogitationes eius nonne verba mea bona sunt cum eo qui recte graditur</p>
          <p xml:id="mic2_8" n="8">et e contrario populus meus in adversarium consurrexit desuper
            tunica pallium sustulistis eos qui transiebant simpliciter convertistis in bellum</p>
          <p xml:id="mic2_9" n="9">mulieres populi mei eiecistis de domo deliciarum suarum a
            parvulis earum tulistis laudem meam in perpetuum</p>
          <p xml:id="mic2_10" n="10">surgite et ite quia non habetis hic requiem propter inmunditiam
            eius corrumpetur putredine pessima</p>
          <p xml:id="mic2_11" n="11">utinam non essem vir habens spiritum et mendacium potius
            loquerer stillabo tibi in vinum et in ebrietatem et erit super quem stillatur populus
            iste</p>
          <p xml:id="mic2_12" n="12">congregatione congregabo Iacob totum te in unum conducam
            reliquias Israhel pariter ponam illum quasi gregem in ovili quasi pecus in medio
            caularum tumultuabuntur a multitudine hominum</p>
          <p xml:id="mic2_13" n="13">ascendet enim pandens iter ante eos divident et transibunt
            portam et egredientur per eam et transibit rex eorum coram eis et Dominus in capite
            eorum</p>
        </div>
        <div xml:id="bible-mic3" n="3">
          <head>Caput 3</head>
          <p xml:id="mic3_1" n="1">et dixi audite principes Iacob et duces domus Israhel numquid non
            vestrum est scire iudicium</p>
          <p xml:id="mic3_2" n="2">qui odio habetis bonum et diligitis malum qui violenter tollitis
            pelles eorum desuper eos et carnem eorum desuper ossibus eorum</p>
          <p xml:id="mic3_3" n="3">qui comederunt carnem populi mei et pellem eorum desuper
            excoriaverunt et ossa eorum confregerunt et conciderunt sicut in lebete et quasi carnem
            in medio ollae</p>
          <p xml:id="mic3_4" n="4">tunc clamabunt ad Dominum et non exaudiet eos et abscondet faciem
            suam ab eis in tempore illo sicut nequiter egerunt in adinventionibus suis</p>
          <p xml:id="mic3_5" n="5">haec dicit Dominus super prophetas qui seducunt populum meum qui
            mordent dentibus suis et praedicant pacem et si quis non dederit in ore eorum quippiam
            sanctificant super eum proelium</p>
          <p xml:id="mic3_6" n="6">propterea nox vobis pro visione erit et tenebrae vobis pro
            divinatione et occumbet sol super prophetas et obtenebrabitur super eos dies</p>
          <p xml:id="mic3_7" n="7">et confundentur qui vident visiones et confundentur divini et
            operient vultus suos omnes quia non est responsum Dei</p>
          <p xml:id="mic3_8" n="8">verumtamen ego repletus sum fortitudine spiritus Domini iudicio
            et virtute ut adnuntiem Iacob scelus suum et Israhel peccatum suum</p>
          <p xml:id="mic3_9" n="9">audite haec principes domus Iacob et iudices domus Israhel qui
            abominamini iudicium et omnia recta pervertitis</p>
          <p xml:id="mic3_10" n="10">qui aedificatis Sion in sanguinibus et Hierusalem in
            iniquitate</p>
          <p xml:id="mic3_11" n="11">principes eius in muneribus iudicabant et sacerdotes eius in
            mercede docebant et prophetae eius in pecunia divinabant et super Dominum requiescebant
            dicentes numquid non Dominus in medio nostrum non venient super nos mala</p>
          <p xml:id="mic3_12" n="12">propter hoc causa vestri Sion quasi ager arabitur et Hierusalem
            quasi acervus lapidum erit et mons templi in excelsa silvarum</p>
        </div>
        <div xml:id="bible-mic4" n="4">
          <head>Caput 4</head>
          <p xml:id="mic4_1" n="1">et in novissimo dierum erit mons domus Domini praeparatus in
            vertice montium et sublimis super colles et fluent ad eum populi</p>
          <p xml:id="mic4_2" n="2">et properabunt gentes multae et dicent venite ascendamus ad
            montem Domini et ad domum Dei Iacob et docebit nos de viis suis et ibimus in semitis
            eius quia de Sion egredietur lex et verbum Domini de Hierusalem</p>
          <p xml:id="mic4_3" n="3">et iudicabit inter populos multos et corripiet gentes fortes
            usque in longinquum et concident gladios suos in vomeres et hastas suas in ligones non
            sumet gens adversus gentem gladium et non discent ultra belligerare</p>
          <p xml:id="mic4_4" n="4">et sedebit vir subtus vineam suam et subtus ficum suam et non
            erit qui deterreat quia os Domini exercituum locutum est</p>
          <p xml:id="mic4_5" n="5">quia omnes populi ambulabunt unusquisque in nomine dei sui nos
            autem ambulabimus in nomine Domini Dei nostri in aeternum et ultra</p>
          <p xml:id="mic4_6" n="6">in die illa dicit Dominus congregabo claudicantem et eam quam
            eieceram colligam et quam adflixeram</p>
          <p xml:id="mic4_7" n="7">et ponam claudicantem in reliquias et eam quae laboraverat in
            gentem robustam et regnabit Dominus super eos in monte Sion ex hoc nunc et usque in
            aeternum</p>
          <p xml:id="mic4_8" n="8">et tu turris Gregis nebulosa filiae Sion usque ad te veniet et
            veniet potestas prima regnum filiae Hierusalem</p>
          <p xml:id="mic4_9" n="9">nunc quare maerore contraheris numquid rex non est tibi aut
            consiliarius tuus periit quia conprehendit te dolor sicut parturientem</p>
          <p xml:id="mic4_10" n="10">dole et satage filia Sion quasi parturiens quia nunc egredieris
            de civitate et habitabis in regione et venies usque ad Babylonem ibi liberaberis ibi
            redimet te Dominus de manu inimicorum tuorum</p>
          <p xml:id="mic4_11" n="11">et nunc congregatae sunt super te gentes multae quae dicunt
            lapidetur et aspiciat in Sion oculus noster</p>
          <p xml:id="mic4_12" n="12">ipsi autem non cognoverunt cogitationes Domini et non
            intellexerunt consilium eius quia congregavit eos quasi faenum areae</p>
          <p xml:id="mic4_13" n="13">surge et tritura filia Sion quia cornu tuum ponam ferreum et
            ungulas tuas ponam aereas et comminues populos multos et interficiam Domino rapinas
            eorum et fortitudinem eorum Domino universae terrae</p>
        </div>
        <div xml:id="bible-mic5" n="5">
          <head>Caput 5</head>
          <p xml:id="mic5_1" n="1">nunc vastaberis filia latronis obsidionem posuerunt super nos in
            virga percutient maxillam iudicis Israhel</p>
          <p xml:id="mic5_2" n="2">et tu Bethleem Ephrata parvulus es in milibus Iuda ex te mihi
            egredietur qui sit dominator in Israhel et egressus eius ab initio a diebus
            aeternitatis</p>
          <p xml:id="mic5_3" n="3">propter hoc dabit eos usque ad tempus in quo parturiens pariet
            reliquiae fratrum eius convertentur ad filios Israhel</p>
          <p xml:id="mic5_4" n="4">et stabit et pascet in fortitudine Domini in sublimitate nominis
            Domini Dei sui et convertentur quia nunc magnificabitur usque ad terminos terrae</p>
          <p xml:id="mic5_5" n="5">et erit iste pax Assyrius cum venerit in terram nostram et quando
            calcaverit in domibus nostris et suscitabimus super eum septem pastores et octo primates
            homines</p>
          <p xml:id="mic5_6" n="6">et pascent terram Assur in gladio et terram Nemrod in lanceis
            eius et liberabit ab Assur cum venerit in terram nostram et cum calcaverit in finibus
            nostris</p>
          <p xml:id="mic5_7" n="7">et erunt reliquiae Iacob in medio populorum multorum quasi ros a
            Domino et quasi stillae super herbam quae non expectat virum et non praestolatur filios
            hominum</p>
          <p xml:id="mic5_8" n="8">et erunt reliquiae Iacob in gentibus in medio populorum multorum
            quasi leo in iumentis silvarum et quasi catulus leonis in gregibus pecorum qui cum
            transierit et conculcaverit et ceperit non est qui eruat</p>
          <p xml:id="mic5_9" n="9">exaltabitur manus tua super hostes tuos et omnes inimici tui
            interibunt</p>
          <p xml:id="mic5_10" n="10">et erit in die illa dicit Dominus auferam equos tuos de medio
            tui et disperdam quadrigas tuas</p>
          <p xml:id="mic5_11" n="11">et perdam civitates terrae tuae et destruam omnes munitiones
            tuas et auferam maleficia de manu tua et divinationes non erunt in te</p>
          <p xml:id="mic5_12" n="12">et perire faciam sculptilia tua et statuas tuas de medio tui et
            non adorabis ultra opera manuum tuarum</p>
          <p xml:id="mic5_13" n="13">et evellam lucos tuos de medio tui et conteram civitates
            tuas</p>
          <p xml:id="mic5_14" n="14">et faciam in furore et in indignatione ultionem in omnibus
            gentibus quae non audierunt</p>
        </div>
        <div xml:id="bible-mic6" n="6">
          <head>Caput 6</head>
          <p xml:id="mic6_1" n="1">audite quae Dominus loquitur surge contende iudicio adversum
            montes et audiant colles vocem tuam</p>
          <p xml:id="mic6_2" n="2">audiant montes iudicium Domini et fortia fundamenta terrae quia
            iudicium Domini cum populo suo et cum Israhel diiudicabitur</p>
          <p xml:id="mic6_3" n="3">populus meus quid feci tibi et quid molestus fui tibi responde
            mihi</p>
          <p xml:id="mic6_4" n="4">quia eduxi te de terra Aegypti et de domo servientium liberavi te
            et misi ante faciem tuam Mosen et Aaron et Mariam</p>
          <p xml:id="mic6_5" n="5">populus meus memento quaeso quid cogitaverit Balac rex Moab et
            quid responderit ei Balaam filius Beor de Setthim usque ad Galgalam ut cognosceret
            iustitias Domini</p>
          <p xml:id="mic6_6" n="6">quid dignum offeram Domino curvem genu Deo excelso numquid
            offeram ei holocaustomata et vitulos anniculos</p>
          <p xml:id="mic6_7" n="7">numquid placari potest Dominus in milibus arietum aut in multis
            milibus hircorum pinguium numquid dabo primogenitum meum pro scelere meo fructum ventris
            mei pro peccato animae meae</p>
          <p xml:id="mic6_8" n="8">indicabo tibi o homo quid sit bonum et quid Dominus quaerat a te
            utique facere iudicium et diligere misericordiam et sollicitum ambulare cum Deo tuo</p>
          <p xml:id="mic6_9" n="9">vox Domini ad civitatem clamat et salus erit timentibus nomen
            tuum audite tribus et quis adprobabit illud</p>
          <p xml:id="mic6_10" n="10">adhuc ignis in domo impii thesauri iniquitatis et mensura minor
            irae plena</p>
          <p xml:id="mic6_11" n="11">numquid iustificabo stateram impiam et saccelli pondera
            dolosa</p>
          <p xml:id="mic6_12" n="12">in quibus divites eius repleti sunt iniquitate et habitantes in
            ea loquebantur mendacium et lingua eorum fraudulenta in ore eorum</p>
          <p xml:id="mic6_13" n="13">et ego ergo coepi percutere te perditione super peccatis
            tuis</p>
          <p xml:id="mic6_14" n="14">tu comedes et non saturaberis et humiliatio tua in medio tui et
            adprehendes et non salvabis et quos salvaveris in gladium dabo</p>
          <p xml:id="mic6_15" n="15">tu seminabis et non metes tu calcabis olivam et non ungueris
            oleo et mustum et non bibes vinum</p>
          <p xml:id="mic6_16" n="16">et custodisti praecepta Omri et omne opus domus Achab et
            ambulasti in voluntatibus eorum ut darem te in perditionem et habitantes in ea in
            sibilum et obprobrium populi mei portabitis</p>
        </div>
        <div xml:id="bible-mic7" n="7">
          <head>Caput 7</head>
          <p xml:id="mic7_1" n="1">vae mihi quia factus sum sicut qui colligit in autumno racemos
            vindemiae non est botrus ad comedendum praecoquas ficus desideravit anima mea</p>
          <p xml:id="mic7_2" n="2">periit sanctus de terra et rectus in hominibus non est omnes in
            sanguine insidiantur vir fratrem suum venatur ad mortem</p>
          <p xml:id="mic7_3" n="3">malum manuum suarum dicunt bonum princeps postulat et iudex in
            reddendo est et magnus locutus est desiderium animae suae et conturbaverunt eam</p>
          <p xml:id="mic7_4" n="4">qui optimus in eis est quasi paliurus et qui rectus quasi spina
            de sepe dies speculationis tuae visitatio tua venit nunc erit vastitas eorum</p>
          <p xml:id="mic7_5" n="5">nolite credere amico et nolite confidere in duce ab ea quae
            dormit in sinu tuo custodi claustra oris tui</p>
          <p xml:id="mic7_6" n="6">quia filius contumeliam facit patri filia consurgit adversus
            matrem suam nurus contra socrum suam inimici hominis domestici eius</p>
          <p xml:id="mic7_7" n="7">ego autem ad Dominum aspiciam expectabo Deum salvatorem meum
            audiet me Deus meus</p>
          <p xml:id="mic7_8" n="8">ne laeteris inimica mea super me quia cecidi consurgam cum sedero
            in tenebris Dominus lux mea est</p>
          <p xml:id="mic7_9" n="9">iram Domini portabo quoniam peccavi ei donec iudicet causam meam
            et faciat iudicium meum educet me in lucem videbo in iustitiam eius</p>
          <p xml:id="mic7_10" n="10">et aspiciet inimica mea et operietur confusione quae dicit ad
            me ubi est Dominus Deus tuus oculi mei videbunt in eam nunc erit in conculcationem ut
            lutum platearum</p>
          <p xml:id="mic7_11" n="11">dies ut aedificentur maceriae tuae in die illa longe fiet
            lex</p>
          <p xml:id="mic7_12" n="12">in die illa et usque ad te veniet Assur et usque ad civitates
            munitas et a civitatibus munitis usque ad flumen et ad mare de mari et ad montem de
            monte</p>
          <p xml:id="mic7_13" n="13">et erit terra in desolationem propter habitatores suos et
            propter fructum cogitationum eorum</p>
          <p xml:id="mic7_14" n="14">pasce populum tuum in virga tua gregem hereditatis tuae
            habitantes solos in saltu in medio Carmeli pascentur Basan et Galaad iuxta dies
            antiquos</p>
          <p xml:id="mic7_15" n="15">secundum dies egressionis tuae de terra Aegypti ostendam ei
            mirabilia</p>
          <p xml:id="mic7_16" n="16">videbunt gentes et confundentur super omni fortitudine sua
            ponent manus super os aures eorum surdae erunt</p>
          <p xml:id="mic7_17" n="17">lingent pulverem sicut serpens velut reptilia terrae
            proturbabuntur de aedibus suis Dominum Deum nostrum desiderabunt et timebunt te</p>
          <p xml:id="mic7_18" n="18">quis Deus similis tui qui aufers iniquitatem et transis
            peccatum reliquiarum hereditatis tuae non inmittet ultra furorem suum quoniam volens
            misericordiam est</p>
          <p xml:id="mic7_19" n="19">revertetur et miserebitur nostri deponet iniquitates nostras et
            proiciet in profundum maris omnia peccata nostra</p>
          <p xml:id="mic7_20" n="20">dabis veritatem Iacob misericordiam Abraham quae iurasti
            patribus nostris a diebus antiquis</p>
        </div>
      </div>
    </body>
  </text>
</TEI>

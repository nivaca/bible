<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Ester</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-est">
        <div xml:id="bible-est1" n="1">
          <head>Caput 1</head>
          <p xml:id="est1_1" n="1">in diebus Asueri qui regnavit ab India usque Aethiopiam super
            centum viginti septem provincias</p>
          <p xml:id="est1_2" n="2">quando sedit in solio regni sui Susa civitas regni eius exordium
            fuit</p>
          <p xml:id="est1_3" n="3">tertio igitur anno imperii sui fecit grande convivium cunctis
            principibus et pueris suis fortissimis Persarum et Medorum inclitis et praefectis
            provinciarum coram se</p>
          <p xml:id="est1_4" n="4">ut ostenderet divitias gloriae regni sui ac magnitudinem atque
            iactantiam potentiae suae multo tempore centum videlicet et octoginta diebus</p>
          <p xml:id="est1_5" n="5">cumque implerentur dies convivii invitavit omnem populum qui
            inventus est Susis a maximo usque ad minimum et septem diebus iussit convivium
            praeparari in vestibulo horti et nemoris quod regio cultu et manu consitum erat</p>
          <p xml:id="est1_6" n="6">et pendebant ex omni parte tentoria aerii coloris et carpasini et
            hyacinthini sustentata funibus byssinis atque purpureis qui eburneis circulis inserti
            erant et columnis marmoreis fulciebantur lectuli quoque aurei et argentei super
            pavimentum zmaragdino et pario stratum lapide dispositi erant quod mira varietate
            pictura decorabat</p>
          <p xml:id="est1_7" n="7">bibebant autem qui invitati erant aureis poculis et aliis atque
            aliis vasis cibi inferebantur vinum quoque ut magnificentia regia dignum erat abundans
            et praecipuum ponebatur</p>
          <p xml:id="est1_8" n="8">nec erat qui nolentes cogeret ad bibendum sed sic rex statuerat
            praeponens mensis singulos de principibus suis ut sumeret unusquisque quod vellet</p>
          <p xml:id="est1_9" n="9">Vasthi quoque regina fecit convivium feminarum in palatio ubi rex
            Asuerus manere consueverat</p>
          <p xml:id="est1_10" n="10">itaque die septimo cum rex esset hilarior et post nimiam
            potionem incaluisset mero praecepit Mauman et Bazatha et Arbona et Bagatha et Abgatha et
            Zarath et Charchas septem eunuchis qui in conspectu eius ministrabant</p>
          <p xml:id="est1_11" n="11">ut introducerent reginam Vasthi coram rege posito super caput
            eius diademate et ostenderet cunctis populis et principibus illius pulchritudinem erat
            enim pulchra valde</p>
          <p xml:id="est1_12" n="12">quae rennuit et ad regis imperium quod per eunuchos mandaverat
            venire contempsit unde iratus rex et nimio furore succensus</p>
          <p xml:id="est1_13" n="13">interrogavit sapientes qui ex more regio semper ei aderant et
            illorum faciebat cuncta consilio scientium leges ac iura maiorum</p>
          <p xml:id="est1_14" n="14">erant autem primi et proximi Charsena et Sethar et Admatha et
            Tharsis et Mares et Marsana et Mamucha septem duces Persarum atque Medorum qui videbant
            faciem regis et primi post eum residere soliti erant</p>
          <p xml:id="est1_15" n="15">cui sententiae Vasthi regina subiaceret quae Asueri regis
            imperium quod per eunuchos mandaverat facere noluisset</p>
          <p xml:id="est1_16" n="16">responditque Mamuchan audiente rege atque principibus non solum
            regem laesit regina Vasthi sed omnes principes et populos qui sunt in cunctis provinciis
            regis Asueri</p>
          <p xml:id="est1_17" n="17">egredietur enim sermo reginae ad omnes mulieres ut contemnant
            viros suos et dicant rex Asuerus iussit ut regina Vasthi intraret ad eum et illa
            noluit</p>
          <p xml:id="est1_18" n="18">atque hoc exemplo omnes principum coniuges Persarum atque
            Medorum parvipendent imperia maritorum unde regis iusta est indignatio</p>
          <p xml:id="est1_19" n="19">et si tibi placet egrediatur edictum a facie tua et scribatur
            iuxta legem Persarum atque Medorum quam praeteriri inlicitum est ut nequaquam ultra
            Vasthi ingrediatur ad regem sed regnum illius altera quae melior illa est accipiat</p>
          <p xml:id="est1_20" n="20">et hoc in omne quod latissimum est provinciarum tuarum
            divulgetur imperium et cunctae uxores tam maiorum quam minorum deferant maritis suis</p>
          <p xml:id="est1_21" n="21">placuit consilium eius regi et principibus fecitque rex iuxta
            consultum Mamuchan</p>
          <p xml:id="est1_22" n="22">et misit epistulas ad universas provincias regni sui ut quaeque
            gens audire et legere poterat diversis linguis et litteris esse viros principes ac
            maiores in domibus suis et hoc per cunctos populos divulgari</p>
        </div>
        <div xml:id="bible-est2" n="2">
          <head>Caput 2</head>
          <p xml:id="est2_1" n="1">his itaque gestis postquam regis Asueri deferbuerat indignatio
            recordatus est Vasthi et quae fecisset vel quae passa esset</p>
          <p xml:id="est2_2" n="2">dixeruntque pueri regis ac ministri eius quaerantur regi puellae
            virgines ac speciosae</p>
          <p xml:id="est2_3" n="3">et mittantur qui considerent per universas provincias puellas
            speciosas et virgines et adducant eas ad civitatem Susan et tradant in domum feminarum
            sub manu Aegaei eunuchi qui est praepositus et custos mulierum regiarum et accipiant
            mundum muliebrem et cetera ad usus necessaria</p>
          <p xml:id="est2_4" n="4">et quaecumque inter omnes oculis regis placuerit ipsa regnet pro
            Vasthi placuit sermo regi et ita ut suggesserant iussit fieri</p>
          <p xml:id="est2_5" n="5">erat vir iudaeus in Susis civitate vocabulo Mardocheus filius
            Iair filii Semei filii Cis de stirpe Iemini</p>
          <p xml:id="est2_6" n="6">qui translatus fuerat de Hierusalem eo tempore quo Iechoniam
            regem Iuda Nabuchodonosor rex Babylonis transtulerat</p>
          <p xml:id="est2_7" n="7">qui fuit nutricius filiae fratris sui Edessae quae altero nomine
            Hester vocabatur et utrumque parentem amiserat pulchra nimis et decora facie mortuisque
            patre eius ac matre Mardocheus sibi eam adoptavit in filiam</p>
          <p xml:id="est2_8" n="8">cumque percrebuisset regis imperium et iuxta mandata illius
            multae virgines pulchrae adducerentur Susan et Aegaeo traderentur eunucho Hester quoque
            inter ceteras puellas ei tradita est ut servaretur in numero feminarum</p>
          <p xml:id="est2_9" n="9">quae placuit ei et invenit gratiam in conspectu illius ut
            adceleraret mundum muliebrem et traderet ei partes suas et septem puellas speciosissimas
            de domo regis et tam ipsam quam pedisequas eius ornaret atque excoleret</p>
          <p xml:id="est2_10" n="10">quae noluit indicare ei populum et patriam suam Mardocheus enim
            praeceperat ut de hac re omnino reticeret</p>
          <p xml:id="est2_11" n="11">qui deambulabat cotidie ante vestibulum domus in qua electae
            virgines servabantur curam agens salutis Hester et scire volens quid ei accideret</p>
          <p xml:id="est2_12" n="12">cum autem venisset tempus singularum per ordinem puellarum ut
            intrarent ad regem expletis omnibus quae ad cultum muliebrem pertinebant mensis
            duodecimus vertebatur ita dumtaxat ut sex menses oleo unguerentur myrtino et aliis sex
            quibusdam pigmentis et aromatibus uterentur</p>
          <p xml:id="est2_13" n="13">ingredientesque ad regem quicquid postulassent ad ornatum
            pertinens accipiebant et ut eis placuerat conpositae de triclinio feminarum ad regis
            cubiculum transiebant</p>
          <p xml:id="est2_14" n="14">et quae intraverat vespere egrediebatur mane atque inde in
            secundas aedes deducebatur quae sub manu Sasagazi eunuchi erant qui concubinis regis
            praesidebat nec habebat potestatem ad regem ultra redeundi nisi voluisset rex et eam
            venire iussisset ex nomine</p>
          <p xml:id="est2_15" n="15">evoluto autem tempore per ordinem instabat dies quo Hester
            filia Abiahil fratris Mardochei quam sibi adoptaverat in filiam intrare deberet ad regem
            quae non quaesivit muliebrem cultum sed quaecumque voluit Aegaeus eunuchus custos
            virginum haec ei ad ornatum dedit erat enim formonsa valde et incredibili pulchritudine
            omnium oculis gratiosa et amabilis videbatur</p>
          <p xml:id="est2_16" n="16">ducta est itaque ad cubiculum regis Asueri mense decimo qui
            vocatur tebeth septimo anno regni eius</p>
          <p xml:id="est2_17" n="17">et amavit eam rex plus quam omnes mulieres habuitque gratiam et
            misericordiam coram eo super omnes mulieres et posuit diadema regni in capite eius
            fecitque eam regnare in loco Vasthi</p>
          <p xml:id="est2_18" n="18">et iussit convivium praeparari permagnificum cunctis
            principibus et servis suis pro coniunctione et nuptiis Hester et dedit requiem in
            universis provinciis ac dona largitus est iuxta magnificentiam principalem</p>
          <p xml:id="est2_19" n="19">cumque et secundo quaererentur virgines et congregarentur
            Mardocheus manebat ad regis ianuam</p>
          <p xml:id="est2_20" n="20">necdumque prodiderat Hester patriam et populum suum iuxta
            mandatum eius quicquid enim ille praecipiebat observabat Hester et ita cuncta faciebat
            ut eo tempore solita erat quo eam parvulam nutriebat</p>
          <p xml:id="est2_21" n="21">eo igitur tempore quo Mardocheus ad regis ianuam morabatur
            irati sunt Bagathan et Thares duo eunuchi regis qui ianitores erant et in primo palatii
            limine praesidebant volueruntque insurgere in regem et occidere eum</p>
          <p xml:id="est2_22" n="22">quod Mardocheum non latuit statimque nuntiavit reginae Hester
            et illa regi ex nomine Mardochei qui ad se rem detulerat</p>
          <p xml:id="est2_23" n="23">quaesitum est et inventum et adpensus uterque eorum in patibulo
            mandatumque historiis et annalibus traditum coram rege</p>
        </div>
        <div xml:id="bible-est3" n="3">
          <head>Caput 3</head>
          <p xml:id="est3_1" n="1">post haec rex Asuerus exaltavit Aman filium Amadathi qui erat de
            stirpe Agag et posuit solium eius super omnes principes quos habebat</p>
          <p xml:id="est3_2" n="2">cunctique servi regis qui in foribus palatii versabantur
            flectebant genu et adorabant Aman sic enim eis praeceperat imperator solus Mardocheus
            non flectebat genu neque adorabat eum</p>
          <p xml:id="est3_3" n="3">cui dixerunt regis pueri qui ad fores palatii praesidebant cur
            praeter ceteros non observas mandata regis</p>
          <p xml:id="est3_4" n="4">cumque hoc crebrius dicerent et ille nollet audire nuntiaverunt
            Aman scire cupientes utrum perseveraret in sententia dixerat enim eis se esse
            Iudaeum</p>
          <p xml:id="est3_5" n="5">quod cum audisset Aman et experimento probasset quod Mardocheus
            non sibi flecteret genu nec se adoraret iratus est valde</p>
          <p xml:id="est3_6" n="6">et pro nihilo duxit in unum Mardocheum mittere manus suas
            audierat enim quod esset gentis iudaeae magisque voluit omnem Iudaeorum qui erant in
            regno Asueri perdere nationem</p>
          <p xml:id="est3_7" n="7">mense primo cuius vocabulum est nisan anno duodecimo regni Asueri
            missa est sors in urnam quae hebraice dicitur phur coram Aman quo die et quo mense gens
            Iudaeorum deberet interfici et exivit mensis duodecimus qui vocatur adar</p>
          <p xml:id="est3_8" n="8">dixitque Aman regi Asuero est populus per omnes provincias regni
            tui dispersus et a se mutuo separatus novis utens legibus et caerimoniis insuper et
            regis scita contemnens et optime nosti quod non expediat regno tuo ut insolescat per
            licentiam</p>
          <p xml:id="est3_9" n="9">si tibi placet decerne ut pereat et decem milia talentorum
            adpendam arcariis gazae tuae</p>
          <p xml:id="est3_10" n="10">tulit ergo rex anulum quo utebatur de manu sua et dedit eum
            Aman filio Amadathi de progenie Agag hosti Iudaeorum</p>
          <p xml:id="est3_11" n="11">dixitque ad eum argentum quod polliceris tuum sit de populo age
            quod tibi placet</p>
          <p xml:id="est3_12" n="12">vocatique sunt scribae regis mense primo nisan tertiadecima die
            eius et scriptum est ut iusserat Aman ad omnes satrapas regis et iudices provinciarum
            diversarumque gentium ut quaeque gens legere poterat et audire pro varietate linguarum
            ex nomine regis Asueri et litterae ipsius signatae anulo</p>
          <p xml:id="est3_13" n="13">missae sunt per cursores regis ad universas provincias ut
            occiderent atque delerent omnes Iudaeos a puero usque ad senem parvulos et mulieres uno
            die hoc est tertiodecimo mensis duodecimi qui vocatur adar et bona eorum diriperent</p>
          <p xml:id="est3_14" n="14">summa autem epistularum haec fuit ut omnes provinciae scirent
            et pararent se ad praedictam diem</p>
          <p xml:id="est3_15" n="15">festinabant cursores qui missi erant explere regis imperium
            statimque in Susis pependit edictum rege et Aman celebrante convivium et cunctis qui in
            urbe erant flentibus</p>
        </div>
        <div xml:id="bible-est4" n="4">
          <head>Caput 4</head>
          <p xml:id="est4_1" n="1">quae cum audisset Mardocheus scidit vestimenta sua et indutus est
            sacco spargens cinerem capiti et in platea mediae civitatis voce magna clamabat
            ostendens amaritudinem animi sui</p>
          <p xml:id="est4_2" n="2">et hoc heiulatu usque ad fores palatii gradiens non enim erat
            licitum indutum sacco aulam regis intrare</p>
          <p xml:id="est4_3" n="3">in omnibus quoque provinciis oppidis ac locis ad quae crudele
            regis dogma pervenerat planctus ingens erat apud Iudaeos ieiunium ululatus et fletus
            sacco et cinere multis pro strato utentibus</p>
          <p xml:id="est4_4" n="4">ingressae sunt autem puellae Hester et eunuchi nuntiaveruntque ei
            quod audiens consternata est et misit vestem ut ablato sacco induerent eum quam accipere
            noluit</p>
          <p xml:id="est4_5" n="5">accitoque Athac eunucho quem rex ministrum ei dederat praecepit
            ut iret ad Mardocheum et disceret ab eo cur hoc faceret</p>
          <p xml:id="est4_6" n="6">egressusque Athac ivit ad Mardocheum stantem in platea civitatis
            ante ostium palatii</p>
          <p xml:id="est4_7" n="7">qui indicavit ei omnia quae acciderant quomodo Aman promisisset
            ut in thesauros regis pro Iudaeorum nece inferret argentum</p>
          <p xml:id="est4_8" n="8">exemplarque edicti quod pendebat in Susis dedit ei ut reginae
            ostenderet et moneret eam ut intraret ad regem et deprecaretur eum pro populo suo</p>
          <p xml:id="est4_9" n="9">regressus Athac nuntiavit Hester omnia quae Mardocheus
            dixerat</p>
          <p xml:id="est4_10" n="10">quae respondit ei et iussit ut diceret Mardocheo</p>
          <p xml:id="est4_11" n="11">omnes servi regis et cunctae quae sub dicione eius sunt norunt
            provinciae quod sive vir sive mulier invocatus interius atrium regis intraverit absque
            ulla cunctatione statim interficiatur nisi forte rex auream virgam ad eum tetenderit pro
            signo clementiae atque ita possit vivere ego igitur quomodo ad regem intrare potero quae
            triginta iam diebus non sum vocata ad eum</p>
          <p xml:id="est4_12" n="12">quod cum audisset Mardocheus</p>
          <p xml:id="est4_13" n="13">rursum mandavit Hester dicens ne putes quod animam tuam tantum
            liberes quia in domo regis es prae cunctis Iudaeis</p>
          <p xml:id="est4_14" n="14">si enim nunc silueris per aliam occasionem liberabuntur Iudaei
            et tu et domus patris tui peribitis et quis novit utrum idcirco ad regnum veneris ut in
            tali tempore parareris</p>
          <p xml:id="est4_15" n="15">rursumque Hester haec Mardocheo verba mandavit</p>
          <p xml:id="est4_16" n="16">vade et congrega omnes Iudaeos quos in Susis reppereris et
            orate pro me non comedatis et non bibatis tribus diebus ac noctibus et ego cum
            ancillulis meis similiter ieiunabo et tunc ingrediar ad regem contra legem faciens
            invocata tradensque me morti et periculo</p>
          <p xml:id="est4_17" n="17">ivit itaque Mardocheus et fecit omnia quae ei Hester
            praeceperat</p>
        </div>
        <div xml:id="bible-est5" n="5">
          <head>Caput 5</head>
          <p xml:id="est5_1" n="1">die autem tertio induta est Hester regalibus vestimentis et
            stetit in atrio domus regiae quod erat interius contra basilicam regis at ille sedebat
            super solium in consistorio palatii contra ostium domus</p>
          <p xml:id="est5_2" n="2">cumque vidisset Hester reginam stantem placuit oculis eius et
            extendit contra eam virgam auream quam tenebat manu quae accedens osculata est
            summitatem virgae eius</p>
          <p xml:id="est5_3" n="3">dixitque ad eam rex quid vis Hester regina quae est petitio tua
            etiam si dimidiam regni partem petieris dabitur tibi</p>
          <p xml:id="est5_4" n="4">at illa respondit si regi placet obsecro ut venias ad me hodie et
            Aman tecum ad convivium quod paravi</p>
          <p xml:id="est5_5" n="5">statimque rex vocate inquit cito Aman ut Hester oboediat
            voluntati venerunt itaque rex et Aman ad convivium quod eis regina paraverat</p>
          <p xml:id="est5_6" n="6">dixitque ei rex postquam vinum biberat abundanter quid petis ut
            detur tibi et pro qua re postulas etiam si dimidiam partem regni mei petieris
            inpetrabis</p>
          <p xml:id="est5_7" n="7">cui respondit Hester petitio mea et preces istae sunt</p>
          <p xml:id="est5_8" n="8">si inveni gratiam in conspectu regis et si regi placet ut det
            mihi quod postulo et meam impleat petitionem veniat rex et Aman ad convivium quod paravi
            eis et cras regi aperiam voluntatem meam</p>
          <p xml:id="est5_9" n="9">egressus est itaque illo die Aman laetus et alacer cumque
            vidisset Mardocheum sedentem ante fores palatii et non solum non adsurrexisse sibi sed
            nec motum quidem de loco sessionis suae indignatus est valde</p>
          <p xml:id="est5_10" n="10">et dissimulata ira reversus in domum suam convocavit ad se
            amicos et Zares uxorem suam</p>
          <p xml:id="est5_11" n="11">et exposuit illis magnitudinem divitiarum suarum filiorumque
            turbam et quanta eum gloria super omnes principes et servos suos rex elevasset</p>
          <p xml:id="est5_12" n="12">et post haec ait regina quoque Hester nullum alium vocavit cum
            rege ad convivium praeter me apud quam etiam cras cum rege pransurus sum</p>
          <p xml:id="est5_13" n="13">et cum haec omnia habeam nihil me habere puto quamdiu videro
            Mardocheum Iudaeum sedentem ante fores regias</p>
          <p xml:id="est5_14" n="14">responderuntque ei Zares uxor eius et ceteri amici iube parari
            excelsam trabem habentem altitudinem quinquaginta cubitos et dic mane regi ut adpendatur
            super eam Mardocheus et sic ibis cum rege laetus ad convivium placuit ei consilium et
            iussit excelsam parari crucem</p>
        </div>
        <div xml:id="bible-est6" n="6">
          <head>Caput 6</head>
          <p xml:id="est6_1" n="1">noctem illam rex duxit insomnem iussitque adferri sibi historias
            et annales priorum temporum qui cum illo praesente legerentur</p>
          <p xml:id="est6_2" n="2">ventum est ad eum locum ubi scriptum erat quomodo nuntiasset
            Mardocheus insidias Bagathan et Thares eunuchorum regem Asuerum iugulare cupientium</p>
          <p xml:id="est6_3" n="3">quod cum rex audisset ait quid pro hac fide honoris ac praemii
            Mardocheus consecutus est dixeruntque ei servi illius ac ministri nihil omnino mercedis
            accepit</p>
          <p xml:id="est6_4" n="4">statimque rex quis est inquit in atrio Aman quippe interius
            atrium domus regiae intraverat ut suggereret regi et iuberet Mardocheum adfigi patibulo
            quod ei fuerat praeparatum</p>
          <p xml:id="est6_5" n="5">responderunt pueri Aman stat in atrio dixitque rex
            ingrediatur</p>
          <p xml:id="est6_6" n="6">cumque esset ingressus ait illi quid debet fieri viro quem rex
            honorare desiderat cogitans Aman in corde suo et reputans quod nullum alium rex nisi se
            vellet honorare</p>
          <p xml:id="est6_7" n="7">respondit homo quem rex honorare cupit</p>
          <p xml:id="est6_8" n="8">debet indui vestibus regiis et inponi super equum qui de sella
            regis est et accipere regium diadema super caput suum</p>
          <p xml:id="est6_9" n="9">et primus de regis principibus ac tyrannis teneat equum eius et
            per plateam civitatis incedens clamet ac dicat sic honorabitur quemcumque rex voluerit
            honorare</p>
          <p xml:id="est6_10" n="10">dixitque ei rex festina et sumpta stola et equo fac ita ut
            locutus es Mardocheo Iudaeo qui sedet ante fores palatii cave ne quicquam de his quae
            locutus es praetermittas</p>
          <p xml:id="est6_11" n="11">tulit itaque Aman stolam et equum indutumque Mardocheum in
            platea civitatis et inpositum equo praecedebat atque clamabat hoc honore condignus est
            quemcumque rex voluerit honorare</p>
          <p xml:id="est6_12" n="12">reversus est Mardocheus ad ianuam palatii et Aman festinavit
            ire in domum suam lugens et operto capite</p>
          <p xml:id="est6_13" n="13">narravitque Zares uxori suae et amicis omnia quae evenissent
            sibi cui responderunt sapientes quos habebat in consilio et uxor eius si de semine
            Iudaeorum est Mardocheus ante quem cadere coepisti non poteris ei resistere sed cades in
            conspectu eius</p>
          <p xml:id="est6_14" n="14">adhuc illis loquentibus venerunt eunuchi regis et cito eum ad
            convivium quod regina paraverat pergere conpulerunt</p>
        </div>
        <div xml:id="bible-est7" n="7">
          <head>Caput 7</head>
          <p xml:id="est7_1" n="1">intravit itaque rex et Aman ut biberent cum regina</p>
          <p xml:id="est7_2" n="2">dixitque ei rex etiam in secundo die postquam vino incaluerat
            quae est petitio tua Hester ut detur tibi et quid vis fieri etiam si dimidiam regni mei
            partem petieris inpetrabis</p>
          <p xml:id="est7_3" n="3">ad quem illa respondit si inveni gratiam in oculis tuis o rex et
            si tibi placet dona mihi animam meam pro qua rogo et populum meum pro quo obsecro</p>
          <p xml:id="est7_4" n="4">traditi enim sumus ego et populus meus ut conteramur iugulemur et
            pereamus atque utinam in servos et famulas venderemur esset tolerabile malum et gemens
            tacerem nunc autem hostis noster est cuius crudelitas redundat in regem</p>
          <p xml:id="est7_5" n="5">respondensque rex Asuerus ait quis est iste et cuius potentiae ut
            haec audeat facere</p>
          <p xml:id="est7_6" n="6">dixit Hester hostis et inimicus noster pessimus iste est Aman
            quod ille audiens ilico obstipuit vultum regis ac reginae ferre non sustinens</p>
          <p xml:id="est7_7" n="7">rex autem surrexit iratus et de loco convivii intravit in hortum
            arboribus consitum Aman quoque surrexit ut rogaret Hester reginam pro anima sua
            intellexit enim a rege sibi paratum malum</p>
          <p xml:id="est7_8" n="8">qui cum reversus esset de horto nemoribus consito et intrasset
            convivii locum repperit Aman super lectulum corruisse in quo iacebat Hester et ait etiam
            reginam vult opprimere me praesente in domo mea necdum verbum de ore regis exierat et
            statim operuerunt faciem eius</p>
          <p xml:id="est7_9" n="9">dixitque Arbona unus de eunuchis qui stabant in ministerio regis
            en lignum quod paraverat Mardocheo qui locutus est pro rege stat in domo Aman habens
            altitudinis quinquaginta cubitos cui dixit rex adpendite eum in eo</p>
          <p xml:id="est7_10" n="10">suspensus est itaque Aman in patibulo quod paraverat Mardocheo
            et regis ira quievit</p>
        </div>
        <div xml:id="bible-est8" n="8">
          <head>Caput 8</head>
          <p xml:id="est8_1" n="1">die illo dedit rex Asuerus Hester reginae domum Aman adversarii
            Iudaeorum et Mardocheus ingressus est ante faciem regis confessa est enim ei Hester quod
            esset patruus suus</p>
          <p xml:id="est8_2" n="2">tulitque rex anulum quem ab Aman recipi iusserat et tradidit
            Mardocheo Hester autem constituit Mardocheum super domum suam</p>
          <p xml:id="est8_3" n="3">nec his contenta procidit ad pedes regis flevitque et locuta ad
            eum oravit ut malitiam Aman Agagitae et machinationes eius pessimas quas excogitaverat
            contra Iudaeos iuberet irritas fieri</p>
          <p xml:id="est8_4" n="4">at ille ex more sceptrum aureum protendit manu quo signum
            clementiae monstrabatur illaque consurgens stetit ante eum</p>
          <p xml:id="est8_5" n="5">et ait si placet regi et inveni gratiam coram oculis eius et
            deprecatio mea non ei videtur esse contraria obsecro ut novis epistulis veteres Aman
            litterae insidiatoris et hostis Iudaeorum quibus eos in cunctis regis provinciis perire
            praeceperat corrigantur</p>
          <p xml:id="est8_6" n="6">quomodo enim potero sustinere necem et interfectionem populi
            mei</p>
          <p xml:id="est8_7" n="7">responditque rex Asuerus Hester reginae et Mardocheo Iudaeo domum
            Aman concessi Hester et ipsum iussi adfigi cruci qui ausus est manum in Iudaeos
            mittere</p>
          <p xml:id="est8_8" n="8">scribite ergo Iudaeis sicut vobis placet ex regis nomine
            signantes litteras anulo meo haec enim consuetudo erat ut epistulis quae ex regis nomine
            mittebantur et illius anulo signatae erant nemo auderet contradicere</p>
          <p xml:id="est8_9" n="9">accitisque scribis et librariis regis erat autem tempus tertii
            mensis qui appellatur siban vicesima et tertia illius die scriptae sunt epistulae ut
            Mardocheus voluerat ad Iudaeos et ad principes procuratoresque et iudices qui centum
            viginti septem provinciis ab India usque Aethiopiam praesidebant provinciae atque
            provinciae populo et populo iuxta linguas et litteras suas et Iudaeis ut legere poterant
            et audire</p>
          <p xml:id="est8_10" n="10">ipsaeque epistulae quae ex regis nomine mittebantur anulo
            illius obsignatae sunt et missae per veredarios qui per omnes provincias discurrentes
            veteres litteras novis nuntiis praevenirent</p>
          <p xml:id="est8_11" n="11">quibus imperavit rex ut convenirent Iudaeos per singulas
            civitates et in unum praeciperent congregari ut starent pro animabus suis et omnes
            inimicos suos cum coniugibus ac liberis et universis domibus interficerent atque
            delerent</p>
          <p xml:id="est8_12" n="12">et constituta est per omnes provincias una ultionis dies id est
            tertiadecima mensis duodecimi adar</p>
          <p xml:id="est8_13" n="13">summaque epistulae fuit ut in omnibus terris ac populis qui
            regis Asueri imperio subiacebant notum fieret paratos esse Iudaeos ad capiendam
            vindictam de hostibus suis</p>
          <p xml:id="est8_14" n="14">egressique sunt veredarii celeres nuntios perferentes et
            edictum regis pependit in Susis</p>
          <p xml:id="est8_15" n="15">Mardocheus autem de palatio et de conspectu regis egrediens
            fulgebat vestibus regiis hyacinthinis videlicet et aerinis coronam auream portans capite
            et amictus pallio serico atque purpureo omnisque civitas exultavit atque laetata est</p>
          <p xml:id="est8_16" n="16">Iudaeis autem nova lux oriri visa est gaudium honor et
            tripudium</p>
          <p xml:id="est8_17" n="17">apud omnes populos urbes atque provincias quocumque regis iussa
            veniebant mira exultatio epulae atque convivia et festus dies in tantum ut plures
            alterius gentis et sectae eorum religioni et caerimoniis iungerentur grandis enim
            cunctos iudaici nominis terror invaserat</p>
        </div>
        <div xml:id="bible-est9" n="9">
          <head>Caput 9</head>
          <p xml:id="est9_1" n="1">igitur duodecimi mensis quem adar vocari ante iam diximus
            tertiadecima die quando cunctis Iudaeis interfectio parabatur et hostes eorum inhiabant
            sanguini versa vice Iudaei superiores esse coeperunt et se de adversariis vindicare</p>
          <p xml:id="est9_2" n="2">congregatique sunt per singulas civitates oppida et loca ut
            extenderent manum contra inimicos et persecutores suos nullusque ausus est resistere eo
            quod omnes populos magnitudinis eorum formido penetrarat</p>
          <p xml:id="est9_3" n="3">nam et provinciarum iudices duces et procuratores omnisque
            dignitas quae singulis locis et operibus praeerat extollebant Iudaeos timore
            Mardochei</p>
          <p xml:id="est9_4" n="4">quem principem esse palatii et plurimum posse cognoverant fama
            quoque nominis eius crescebat cotidie et per cunctorum ora volitabat</p>
          <p xml:id="est9_5" n="5">itaque percusserunt Iudaei inimicos suos plaga magna et
            occiderunt eos reddentes eis quod sibi paraverant facere</p>
          <p xml:id="est9_6" n="6">in tantum ut etiam in Susis quingentos viros interficerent et
            decem extra filios Aman Agagitae hostis Iudaeorum quorum ista sunt nomina</p>
          <p xml:id="est9_7" n="7">Pharsandatha et Delphon et Esphata</p>
          <p xml:id="est9_8" n="8">et Phorata et Adalia et Aridatha</p>
          <p xml:id="est9_9" n="9">et Ephermesta et Arisai et Aridai et Vaizatha</p>
          <p xml:id="est9_10" n="10">quos cum occidissent praedas de substantiis eorum agere
            noluerunt</p>
          <p xml:id="est9_11" n="11">statimque numerus eorum qui occisi erant in Susis ad regem
            relatus est</p>
          <p xml:id="est9_12" n="12">qui dixit reginae in urbe Susis interfecere Iudaei quingentos
            viros et alios decem filios Aman quantam putas eos exercere caedem in universis
            provinciis quid ultra postulas et quid vis ut fieri iubeam</p>
          <p xml:id="est9_13" n="13">cui illa respondit si regi placet detur potestas Iudaeis ut
            sicut hodie fecerunt in Susis sic et cras faciant et decem filii Aman in patibulis
            suspendantur</p>
          <p xml:id="est9_14" n="14">praecepitque rex ut ita fieret statimque in Susis pependit
            edictum et decem Aman filii suspensi sunt</p>
          <p xml:id="est9_15" n="15">congregatis Iudaeis quartadecima adar mensis die interfecti
            sunt in Susis trecenti viri nec eorum ab illis direpta substantia est</p>
          <p xml:id="est9_16" n="16">sed et per omnes provincias quae dicioni regis subiacebant pro
            animabus suis stetere Iudaei interfectis hostibus ac persecutoribus suis in tantum ut
            septuaginta quinque milia occisorum implerentur et nullus de substantiis eorum quicquam
            contingeret</p>
          <p xml:id="est9_17" n="17">dies autem tertiusdecimus mensis adar unus apud omnes
            interfectionis fuit et quartodecimo die caedere desierunt quem constituerunt esse
            sollemnem ut in eo omni deinceps tempore vacarent epulis gaudio atque conviviis</p>
          <p xml:id="est9_18" n="18">at hii qui in urbe Susis caedem exercuerant tertiodecimo et
            quartodecimo eiusdem mensis die in caede versati sunt quintodecimo autem die percutere
            desierunt et idcirco eandem diem constituere sollemnem epularum atque laetitiae</p>
          <p xml:id="est9_19" n="19">hii vero Iudaei qui in oppidis non muratis ac villis morabantur
            quartumdecimum diem mensis adar conviviorum et gaudii decreverunt ita ut exultent in eo
            et mittant sibi mutuo partes epularum et ciborum</p>
          <p xml:id="est9_20" n="20">scripsit itaque Mardocheus omnia haec et litteris conprehensa
            misit ad Iudaeos qui in omnibus regis provinciis morabantur tam in vicino positis quam
            procul</p>
          <p xml:id="est9_21" n="21">ut quartamdecimam et quintamdecimam diem mensis adar pro festis
            susciperent et revertente semper anno sollemni honore celebrarent</p>
          <p xml:id="est9_22" n="22">quia in ipsis diebus se ulti sunt Iudaei de inimicis suis et
            luctus atque tristitia in hilaritatem gaudiumque conversa sint essentque istae dies
            epularum atque laetitiae et mitterent sibi invicem ciborum partes et pauperibus
            munuscula largirentur</p>
          <p xml:id="est9_23" n="23">susceperuntque Iudaei in sollemnem ritum cuncta quae eo tempore
            facere coeperant et quae Mardocheus litteris facienda mandaverat</p>
          <p xml:id="est9_24" n="24">Aman enim filius Amadathi stirpis Agag hostis et adversarius
            Iudaeorum cogitavit contra eos malum ut occideret illos atque deleret et misit phur quod
            nostra lingua vertitur in sortem</p>
          <p xml:id="est9_25" n="25">et postea ingressa est Hester ad regem obsecrans ut conatus
            eius litteris regis irriti fierent et malum quod contra Iudaeos cogitaverat reverteretur
            in caput eius denique et ipsum et filios eius adfixerunt cruci</p>
          <p xml:id="est9_26" n="26">atque ex illo tempore dies isti appellati sunt Phurim id est
            Sortium eo quod phur id est sors in urnam missa fuerit et cuncta quae gesta sunt
            epistulae id est libri huius volumine continentur</p>
          <p xml:id="est9_27" n="27">quaeque sustinuerint et quae deinceps inmutata sint suscepere
            Iudaei super se et semen suum et super cunctos qui religioni eorum voluerint copulari ut
            nulli liceat duos hos dies absque sollemnitate transigere quam scriptura testatur et
            certa expetunt tempora annis sibi iugiter succedentibus</p>
          <p xml:id="est9_28" n="28">isti sunt dies quos nulla umquam delebit oblivio et per
            singulas generationes cunctae in toto orbe provinciae celebrabunt nec est ulla civitas
            in qua dies Phurim id est Sortium non observentur a Iudaeis et ab eorum progenie quae
            his caerimoniis obligata est</p>
          <p xml:id="est9_29" n="29">scripseruntque Hester regina filia Abiahil et Mardocheus
            Iudaeus etiam secundam epistulam ut omni studio dies ista sollemnis sanciretur in
            posterum</p>
          <p xml:id="est9_30" n="30">et miserunt ad omnes Iudaeos qui in centum viginti septem regis
            Asueri provinciis versabantur ut haberent pacem et susciperent veritatem</p>
          <p xml:id="est9_31" n="31">observantes dies Sortium et suo tempore cum gaudio celebrarent
            sicut constituerat Mardocheus et Hester et illi observanda susceperant a se et a semine
            suo ieiunia atque clamores et Sortium dies</p>
          <p xml:id="est9_32" n="32">et omnia quae libri huius qui vocatur Hester historia
            continentur</p>
        </div>
        <div xml:id="bible-est10" n="10">
          <head>Caput 10</head>
          <p xml:id="est10_1" n="1">rex vero Asuerus omnem terram et cunctas maris insulas fecit
            tributarias</p>
          <p xml:id="est10_2" n="2">cuius fortitudo et imperium et dignitas atque sublimitas qua
            exaltavit Mardocheum scripta sunt in libris Medorum atque Persarum</p>
          <p xml:id="est10_3" n="3">et quomodo Mardocheus iudaici generis secundus a rege Asuero
            fuerit et magnus inter Iudaeos et acceptabilis plebi fratrum suorum quaerens bona populo
            suo et loquens ea quae ad pacem sui seminis pertinerent</p>
        </div>
      </div>
    </body>
  </text>
</TEI>

<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>2 Petrus</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-IIpetr">
        <div xml:id="bible-IIpetr1" n="1">
          <head>Caput 1</head>
          <p xml:id="IIpetr1_1" n="1">Simon Petrus servus et apostolus Iesu Christi his qui
            coaequalem nobis sortiti sunt fidem in iustitia Dei nostri et salvatoris Iesu
            Christi</p>
          <p xml:id="IIpetr1_2" n="2">gratia vobis et pax adimpleatur in cognitione Domini
            nostri</p>
          <p xml:id="IIpetr1_3" n="3">quomodo omnia nobis divinae virtutis suae quae ad vitam et
            pietatem donata est per cognitionem eius qui vocavit nos propria gloria et virtute</p>
          <p xml:id="IIpetr1_4" n="4">per quae maxima et pretiosa nobis promissa donavit ut per haec
            efficiamini divinae consortes naturae fugientes eius quae in mundo est concupiscentiae
            corruptionem</p>
          <p xml:id="IIpetr1_5" n="5">vos autem curam omnem subinferentes ministrate in fide vestra
            virtutem in virtute autem scientiam</p>
          <p xml:id="IIpetr1_6" n="6">in scientia autem abstinentiam in abstinentia autem patientiam
            in patientia autem pietatem</p>
          <p xml:id="IIpetr1_7" n="7">in pietate autem amorem fraternitatis in amore autem
            fraternitatis caritatem</p>
          <p xml:id="IIpetr1_8" n="8">haec enim vobis cum adsint et superent non vacuos nec sine
            fructu vos constituent in Domini nostri Iesu Christi cognitione</p>
          <p xml:id="IIpetr1_9" n="9">cui enim non praesto sunt haec caecus est et manu temptans
            oblivionem accipiens purgationis veterum suorum delictorum</p>
          <p xml:id="IIpetr1_10" n="10">quapropter fratres magis satagite ut per bona opera certam
            vestram vocationem et electionem faciatis haec enim facientes non peccabitis
            aliquando</p>
          <p xml:id="IIpetr1_11" n="11">sic enim abundanter ministrabitur vobis introitus in
            aeternum regnum Domini nostri et salvatoris Iesu Christi</p>
          <p xml:id="IIpetr1_12" n="12">propter quod incipiam vos semper commonere de his et quidem
            scientes et confirmatos in praesenti veritate</p>
          <p xml:id="IIpetr1_13" n="13">iustum autem arbitror quamdiu sum in hoc tabernaculo
            suscitare vos in commonitione</p>
          <p xml:id="IIpetr1_14" n="14">certus quod velox est depositio tabernaculi mei secundum
            quod et Dominus noster Iesus Christus significavit mihi</p>
          <p xml:id="IIpetr1_15" n="15">dabo autem operam et frequenter habere vos post obitum meum
            ut horum memoriam faciatis</p>
          <p xml:id="IIpetr1_16" n="16">non enim doctas fabulas secuti notam fecimus vobis Domini
            nostri Iesu Christi virtutem et praesentiam sed speculatores facti illius
            magnitudinis</p>
          <p xml:id="IIpetr1_17" n="17">accipiens enim a Deo Patre honorem et gloriam voce delapsa
            ad eum huiuscemodi a magnifica gloria hic est Filius meus dilectus in quo mihi
            conplacui</p>
          <p xml:id="IIpetr1_18" n="18">et hanc vocem nos audivimus de caelo adlatam cum essemus cum
            ipso in monte sancto</p>
          <p xml:id="IIpetr1_19" n="19">et habemus firmiorem propheticum sermonem cui bene facitis
            adtendentes quasi lucernae lucenti in caliginoso loco donec dies inlucescat et lucifer
            oriatur in cordibus vestris</p>
          <p xml:id="IIpetr1_20" n="20">hoc primum intellegentes quod omnis prophetia scripturae
            propria interpretatione non fit</p>
          <p xml:id="IIpetr1_21" n="21">non enim voluntate humana adlata est aliquando prophetia sed
            Spiritu Sancto inspirati locuti sunt sancti Dei homines</p>
        </div>
        <div xml:id="bible-IIpetr2" n="2">
          <head>Caput 2</head>
          <p xml:id="IIpetr2_1" n="1">fuerunt vero et pseudoprophetae in populo sicut et in vobis
            erunt magistri mendaces qui introducent sectas perditionis et eum qui emit eos Dominum
            negant superducentes sibi celerem perditionem</p>
          <p xml:id="IIpetr2_2" n="2">et multi sequentur eorum luxurias per quos via veritatis
            blasphemabitur</p>
          <p xml:id="IIpetr2_3" n="3">et in avaritia fictis verbis de vobis negotiabuntur quibus
            iudicium iam olim non cessat et perditio eorum non dormitat</p>
          <p xml:id="IIpetr2_4" n="4">si enim Deus angelis peccantibus non pepercit sed rudentibus
            inferni detractos in tartarum tradidit in iudicium cruciatos reservari</p>
          <p xml:id="IIpetr2_5" n="5">et originali mundo non pepercit sed octavum Noe iustitiae
            praeconem custodivit diluvium mundo impiorum inducens</p>
          <p xml:id="IIpetr2_6" n="6">et civitates Sodomorum et Gomorraeorum in cinerem redigens
            eversione damnavit exemplum eorum qui impie acturi sunt ponens</p>
          <p xml:id="IIpetr2_7" n="7">et iustum Loth oppressum a nefandorum iniuria conversatione
            eruit</p>
          <p xml:id="IIpetr2_8" n="8">aspectu enim et auditu iustus erat habitans apud eos qui diem
            de die animam iustam iniquis operibus cruciabant</p>
          <p xml:id="IIpetr2_9" n="9">novit Dominus pios de temptatione eripere iniquos vero in diem
            iudicii cruciandos reservare</p>
          <p xml:id="IIpetr2_10" n="10">magis autem eos qui post carnem in concupiscentia
            inmunditiae ambulant dominationemque contemnunt audaces sibi placentes sectas non
            metuunt blasphemantes</p>
          <p xml:id="IIpetr2_11" n="11">ubi angeli fortitudine et virtute cum sint maiores non
            portant adversum se execrabile iudicium</p>
          <p xml:id="IIpetr2_12" n="12">hii vero velut inrationabilia pecora naturaliter in
            captionem et in perniciem in his quae ignorant blasphemantes in corruptione sua et
            peribunt</p>
          <p xml:id="IIpetr2_13" n="13">percipientes mercedem iniustitiae voluptatem existimantes
            diei delicias coinquinationes et maculae deliciis affluentes in conviviis suis
            luxuriantes vobiscum</p>
          <p xml:id="IIpetr2_14" n="14">oculos habentes plenos adulterio et incessabiles delicti
            pellicentes animas instabiles cor exercitatum avaritiae habentes maledictionis filii</p>
          <p xml:id="IIpetr2_15" n="15">derelinquentes rectam viam erraverunt secuti viam Balaam ex
            Bosor qui mercedem iniquitatis amavit</p>
          <p xml:id="IIpetr2_16" n="16">correptionem vero habuit suae vesaniae subiugale mutum in
            hominis voce loquens prohibuit prophetae insipientiam</p>
          <p xml:id="IIpetr2_17" n="17">hii sunt fontes sine aqua et nebulae turbinibus exagitatae
            quibus caligo tenebrarum reservatur</p>
          <p xml:id="IIpetr2_18" n="18">superba enim vanitatis loquentes pellicent in desideriis
            carnis luxuriae eos qui paululum effugiunt qui in errore conversantur</p>
          <p xml:id="IIpetr2_19" n="19">libertatem illis promittentes cum ipsi servi sint
            corruptionis a quo enim quis superatus est huius et servus est</p>
          <p xml:id="IIpetr2_20" n="20">si enim refugientes coinquinationes mundi in cognitione
            Domini nostri et salvatoris Iesu Christi his rursus inpliciti superantur facta sunt eis
            posteriora deteriora prioribus</p>
          <p xml:id="IIpetr2_21" n="21">melius enim erat illis non cognoscere viam iustitiae quam
            post agnitionem retrorsum converti ab eo quod illis traditum est sancto mandato</p>
          <p xml:id="IIpetr2_22" n="22">contigit enim eis illud veri proverbii canis reversus ad
            suum vomitum et sus lota in volutabro luti</p>
        </div>
        <div xml:id="bible-IIpetr3" n="3">
          <head>Caput 3</head>
          <p xml:id="IIpetr3_1" n="1">hanc ecce vobis carissimi secundam scribo epistulam in quibus
            excito vestram in commonitione sinceram mentem</p>
          <p xml:id="IIpetr3_2" n="2">ut memores sitis eorum quae praedixi verborum a sanctis
            prophetis et apostolorum vestrorum praeceptorum Domini et salvatoris</p>
          <p xml:id="IIpetr3_3" n="3">hoc primum scientes quod venient in novissimis diebus in
            deceptione inlusores iuxta proprias concupiscentias ambulantes</p>
          <p xml:id="IIpetr3_4" n="4">dicentes ubi est promissio aut adventus eius ex quo enim
            patres dormierunt omnia sic perseverant ab initio creaturae</p>
          <p xml:id="IIpetr3_5" n="5">latet enim eos hoc volentes quod caeli erant prius et terra de
            aqua et per aquam consistens Dei verbo</p>
          <p xml:id="IIpetr3_6" n="6">per quae ille tunc mundus aqua inundatus periit</p>
          <p xml:id="IIpetr3_7" n="7">caeli autem qui nunc sunt et terra eodem verbo repositi sunt
            igni servati in diem iudicii et perditionis impiorum hominum</p>
          <p xml:id="IIpetr3_8" n="8">unum vero hoc non lateat vos carissimi quia unus dies apud
            Dominum sicut mille anni et mille anni sicut dies unus</p>
          <p xml:id="IIpetr3_9" n="9">non tardat Dominus promissi sed patienter agit propter vos
            nolens aliquos perire sed omnes ad paenitentiam reverti</p>
          <p xml:id="IIpetr3_10" n="10">adveniet autem dies Domini ut fur in qua caeli magno impetu
            transient elementa vero calore solventur</p>
          <p xml:id="IIpetr3_11" n="11">cum haec igitur omnia dissolvenda sint quales oportet esse
            vos in sanctis conversationibus et pietatibus</p>
          <p xml:id="IIpetr3_12" n="12">expectantes et properantes in adventum Dei diei per quam
            caeli ardentes solventur et elementa ignis ardore tabescent</p>
          <p xml:id="IIpetr3_13" n="13">novos vero caelos et novam terram et promissa ipsius
            expectamus in quibus iustitia habitat</p>
          <p xml:id="IIpetr3_14" n="14">propter quod carissimi haec expectantes satis agite
            inmaculati et inviolati ei inveniri in pace</p>
          <p xml:id="IIpetr3_15" n="15">et Domini nostri longanimitatem salutem arbitramini sicut et
            carissimus frater noster Paulus secundum datam sibi sapientiam scripsit vobis</p>
          <p xml:id="IIpetr3_16" n="16">sicut et in omnibus epistulis loquens in eis de his in
            quibus sunt quaedam difficilia intellectu quae indocti et instabiles depravant sicut et
            ceteras scripturas ad suam ipsorum perditionem</p>
          <p xml:id="IIpetr3_17" n="17">vos igitur fratres praescientes custodite ne insipientium
            errore transducti excidatis a propria firmitate</p>
          <p xml:id="IIpetr3_18" n="18">crescite vero in gratia et in cognitione Domini nostri et
            salvatoris Iesu Christi ipsi gloria et nunc et in die aeternitatis amen</p>
        </div>
      </div>
    </body>
  </text>
</TEI>

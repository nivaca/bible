<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Philipper</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-phil">
        <div xml:id="bible-phil1" n="1">
          <head>Caput 1</head>
          <p xml:id="phil1_1" n="1">Paulus et Timotheus servi Iesu Christi omnibus sanctis in
            Christo Iesu qui sunt Philippis cum episcopis et diaconis</p>
          <p xml:id="phil1_2" n="2">gratia vobis et pax a Deo Patre nostro et Domino Iesu
            Christo</p>
          <p xml:id="phil1_3" n="3">gratias ago Deo meo in omni memoria vestri</p>
          <p xml:id="phil1_4" n="4">semper in cunctis orationibus meis pro omnibus vobis cum gaudio
            deprecationem faciens</p>
          <p xml:id="phil1_5" n="5">super communicatione vestra in evangelio a prima die usque
            nunc</p>
          <p xml:id="phil1_6" n="6">confidens hoc ipsum quia qui coepit in vobis opus bonum
            perficiet usque in diem Christi Iesu</p>
          <p xml:id="phil1_7" n="7">sicut est mihi iustum hoc sentire pro omnibus vobis eo quod
            habeam in corde vos et in vinculis meis et in defensione et confirmatione evangelii
            socios gaudii mei omnes vos esse</p>
          <p xml:id="phil1_8" n="8">testis enim mihi est Deus quomodo cupiam omnes vos in visceribus
            Christi Iesu</p>
          <p xml:id="phil1_9" n="9">et hoc oro ut caritas vestra magis ac magis abundet in scientia
            et omni sensu</p>
          <p xml:id="phil1_10" n="10">ut probetis potiora ut sitis sinceres et sine offensa in diem
            Christi</p>
          <p xml:id="phil1_11" n="11">repleti fructu iustitiae per Christum Iesum in gloriam et
            laudem Dei</p>
          <p xml:id="phil1_12" n="12">scire autem vos volo fratres quia quae circa me sunt magis ad
            profectum venerunt evangelii</p>
          <p xml:id="phil1_13" n="13">ita ut vincula mea manifesta fierent in Christo in omni
            praetorio et in ceteris omnibus</p>
          <p xml:id="phil1_14" n="14">et plures e fratribus in Domino confidentes vinculis meis
            abundantius audere sine timore verbum Dei loqui</p>
          <p xml:id="phil1_15" n="15">quidam quidem et propter invidiam et contentionem quidam autem
            et propter bonam voluntatem Christum praedicant</p>
          <p xml:id="phil1_16" n="16">quidam ex caritate scientes quoniam in defensionem evangelii
            positus sum</p>
          <p xml:id="phil1_17" n="17">quidam autem ex contentione Christum adnuntiant non sincere
            existimantes pressuram se suscitare vinculis meis</p>
          <p xml:id="phil1_18" n="18">quid enim dum omni modo sive per occasionem sive per veritatem
            Christus adnuntiatur et in hoc gaudeo sed et gaudebo</p>
          <p xml:id="phil1_19" n="19">scio enim quia hoc mihi proveniet in salutem per vestram
            orationem et subministrationem Spiritus Iesu Christi</p>
          <p xml:id="phil1_20" n="20">secundum expectationem et spem meam quia in nullo confundar
            sed in omni fiducia sicut semper et nunc magnificabitur Christus in corpore meo sive per
            vitam sive per mortem</p>
          <p xml:id="phil1_21" n="21">mihi enim vivere Christus est et mori lucrum</p>
          <p xml:id="phil1_22" n="22">quod si vivere in carne hic mihi fructus operis est et quid
            eligam ignoro</p>
          <p xml:id="phil1_23" n="23">coartor autem e duobus desiderium habens dissolvi et cum
            Christo esse multo magis melius</p>
          <p xml:id="phil1_24" n="24">permanere autem in carne magis necessarium est propter vos</p>
          <p xml:id="phil1_25" n="25">et hoc confidens scio quia manebo et permanebo omnibus vobis
            ad profectum vestrum et gaudium fidei</p>
          <p xml:id="phil1_26" n="26">ut gratulatio vestra abundet in Christo Iesu in me per meum
            adventum iterum ad vos</p>
          <p xml:id="phil1_27" n="27">tantum digne evangelio Christi conversamini ut sive cum venero
            et videro vos sive absens audiam de vobis quia stetistis uno spiritu unianimes
            conlaborantes fide evangelii</p>
          <p xml:id="phil1_28" n="28">et in nullo terreamini ab adversariis quae est illis causa
            perditionis vobis autem salutis et hoc a Deo</p>
          <p xml:id="phil1_29" n="29">quia vobis donatum est pro Christo non solum ut in eum
            credatis sed ut etiam pro illo patiamini</p>
          <p xml:id="phil1_30" n="30">eundem certamen habentes qualem et vidistis in me et nunc
            audistis de me</p>
        </div>
        <div xml:id="bible-phil2" n="2">
          <head>Caput 2</head>
          <p xml:id="phil2_1" n="1">si qua ergo consolatio in Christo si quod solacium caritatis si
            qua societas spiritus si quid viscera et miserationes</p>
          <p xml:id="phil2_2" n="2">implete gaudium meum ut idem sapiatis eandem caritatem habentes
            unianimes id ipsum sentientes</p>
          <p xml:id="phil2_3" n="3">nihil per contentionem neque per inanem gloriam sed in
            humilitate superiores sibi invicem arbitrantes</p>
          <p xml:id="phil2_4" n="4">non quae sua sunt singuli considerantes sed et ea quae
            aliorum</p>
          <p xml:id="phil2_5" n="5">hoc enim sentite in vobis quod et in Christo Iesu</p>
          <p xml:id="phil2_6" n="6">qui cum in forma Dei esset non rapinam arbitratus est esse se
            aequalem Deo</p>
          <p xml:id="phil2_7" n="7">sed semet ipsum exinanivit formam servi accipiens in
            similitudinem hominum factus et habitu inventus ut homo</p>
          <p xml:id="phil2_8" n="8">humiliavit semet ipsum factus oboediens usque ad mortem mortem
            autem crucis</p>
          <p xml:id="phil2_9" n="9">propter quod et Deus illum exaltavit et donavit illi nomen super
            omne nomen</p>
          <p xml:id="phil2_10" n="10">ut in nomine Iesu omne genu flectat caelestium et terrestrium
            et infernorum</p>
          <p xml:id="phil2_11" n="11">et omnis lingua confiteatur quia Dominus Iesus Christus in
            gloria est Dei Patris</p>
          <p xml:id="phil2_12" n="12">itaque carissimi mei sicut semper oboedistis non ut in
            praesentia mei tantum sed multo magis nunc in absentia mea cum metu et tremore vestram
            salutem operamini</p>
          <p xml:id="phil2_13" n="13">Deus est enim qui operatur in vobis et velle et perficere pro
            bona voluntate</p>
          <p xml:id="phil2_14" n="14">omnia autem facite sine murmurationibus et haesitationibus</p>
          <p xml:id="phil2_15" n="15">ut sitis sine querella et simplices filii Dei sine
            reprehensione in medio nationis pravae et perversae inter quos lucetis sicut luminaria
            in mundo</p>
          <p xml:id="phil2_16" n="16">verbum vitae continentes ad gloriam meam in die Christi quia
            non in vacuum cucurri neque in vacuum laboravi</p>
          <p xml:id="phil2_17" n="17">sed et si immolor supra sacrificium et obsequium fidei vestrae
            gaudeo et congratulor omnibus vobis</p>
          <p xml:id="phil2_18" n="18">id ipsum autem et vos gaudete et congratulamini mihi</p>
          <p xml:id="phil2_19" n="19">spero autem in Domino Iesu Timotheum cito me mittere ad vos ut
            et ego bono animo sim cognitis quae circa vos sunt</p>
          <p xml:id="phil2_20" n="20">neminem enim habeo tam unianimem qui sincera affectione pro
            vobis sollicitus sit</p>
          <p xml:id="phil2_21" n="21">omnes enim sua quaerunt non quae sunt Christi Iesu</p>
          <p xml:id="phil2_22" n="22">experimentum autem eius cognoscite quoniam sicut patri filius
            mecum servivit in evangelium</p>
          <p xml:id="phil2_23" n="23">hunc igitur spero me mittere mox ut videro quae circa me
            sunt</p>
          <p xml:id="phil2_24" n="24">confido autem in Domino quoniam et ipse veniam ad vos cito</p>
          <p xml:id="phil2_25" n="25">necessarium autem existimavi Epafroditum fratrem et
            cooperatorem et commilitonem meum vestrum autem apostolum et ministrum necessitatis meae
            mittere ad vos</p>
          <p xml:id="phil2_26" n="26">quoniam quidem omnes vos desiderabat et maestus erat propterea
            quod audieratis illum infirmatum</p>
          <p xml:id="phil2_27" n="27">nam et infirmatus est usque ad mortem sed Deus misertus est
            eius non solum autem eius verum etiam et mei ne tristitiam super tristitiam haberem</p>
          <p xml:id="phil2_28" n="28">festinantius ergo misi illum ut viso eo iterum gaudeatis et
            ego sine tristitia sim</p>
          <p xml:id="phil2_29" n="29">excipite itaque illum cum omni gaudio in Domino et eiusmodi
            cum honore habetote</p>
          <p xml:id="phil2_30" n="30">quoniam propter opus Christi usque ad mortem accessit tradens
            animam suam ut impleret id quod ex vobis deerat erga meum obsequium</p>
        </div>
        <div xml:id="bible-phil3" n="3">
          <head>Caput 3</head>
          <p xml:id="phil3_1" n="1">de cetero fratres mei gaudete in Domino eadem vobis scribere
            mihi quidem non pigrum vobis autem necessarium</p>
          <p xml:id="phil3_2" n="2">videte canes videte malos operarios videte concisionem</p>
          <p xml:id="phil3_3" n="3">nos enim sumus circumcisio qui spiritu Deo servimus et gloriamur
            in Christo Iesu et non in carne fiduciam habentes</p>
          <p xml:id="phil3_4" n="4">quamquam ego habeam confidentiam et in carne si quis alius
            videtur confidere in carne ego magis</p>
          <p xml:id="phil3_5" n="5">circumcisus octava die ex genere Israhel de tribu Beniamin
            Hebraeus ex Hebraeis secundum legem Pharisaeus</p>
          <p xml:id="phil3_6" n="6">secundum aemulationem persequens ecclesiam Dei secundum
            iustitiam quae in lege est conversatus sine querella</p>
          <p xml:id="phil3_7" n="7">sed quae mihi fuerunt lucra haec arbitratus sum propter Christum
            detrimenta</p>
          <p xml:id="phil3_8" n="8">verumtamen existimo omnia detrimentum esse propter eminentem
            scientiam Iesu Christi Domini mei propter quem omnia detrimentum feci et arbitror ut
            stercora ut Christum lucri faciam</p>
          <p xml:id="phil3_9" n="9">et inveniar in illo non habens meam iustitiam quae ex lege est
            sed illam quae ex fide est Christi quae ex Deo est iustitia in fide</p>
          <p xml:id="phil3_10" n="10">ad agnoscendum illum et virtutem resurrectionis eius et
            societatem passionum illius configuratus morti eius</p>
          <p xml:id="phil3_11" n="11">si quo modo occurram ad resurrectionem quae est ex mortuis</p>
          <p xml:id="phil3_12" n="12">non quod iam acceperim aut iam perfectus sim sequor autem si
            conprehendam in quo et conprehensus sum a Christo Iesu</p>
          <p xml:id="phil3_13" n="13">fratres ego me non arbitror conprehendisse unum autem quae
            quidem retro sunt obliviscens ad ea vero quae sunt in priora extendens me</p>
          <p xml:id="phil3_14" n="14">ad destinatum persequor ad bravium supernae vocationis Dei in
            Christo Iesu</p>
          <p xml:id="phil3_15" n="15">quicumque ergo perfecti hoc sentiamus et si quid aliter
            sapitis et hoc vobis Deus revelabit</p>
          <p xml:id="phil3_16" n="16">verumtamen ad quod pervenimus ut idem sapiamus et in eadem
            permaneamus regula</p>
          <p xml:id="phil3_17" n="17">imitatores mei estote fratres et observate eos qui ita
            ambulant sicut habetis formam nos</p>
          <p xml:id="phil3_18" n="18">multi enim ambulant quos saepe dicebam vobis nunc autem et
            flens dico inimicos crucis Christi</p>
          <p xml:id="phil3_19" n="19">quorum finis interitus quorum deus venter et gloria in
            confusione ipsorum qui terrena sapiunt</p>
          <p xml:id="phil3_20" n="20">nostra autem conversatio in caelis est unde etiam salvatorem
            expectamus Dominum Iesum Christum</p>
          <p xml:id="phil3_21" n="21">qui reformabit corpus humilitatis nostrae configuratum corpori
            claritatis suae secundum operationem qua possit etiam subicere sibi omnia</p>
        </div>
        <div xml:id="bible-phil4" n="4">
          <head>Caput 4</head>
          <p xml:id="phil4_1" n="1">itaque fratres mei carissimi et desiderantissimi gaudium meum et
            corona mea sic state in Domino carissimi</p>
          <p xml:id="phil4_2" n="2">Euhodiam rogo et Syntychen deprecor id ipsum sapere in
            Domino</p>
          <p xml:id="phil4_3" n="3">etiam rogo et te germane conpar adiuva illas quae mecum
            laboraverunt in evangelio cum Clemente et ceteris adiutoribus meis quorum nomina sunt in
            libro vitae</p>
          <p xml:id="phil4_4" n="4">gaudete in Domino semper iterum dico gaudete</p>
          <p xml:id="phil4_5" n="5">modestia vestra nota sit omnibus hominibus Dominus prope</p>
          <p xml:id="phil4_6" n="6">nihil solliciti sitis sed in omni oratione et obsecratione cum
            gratiarum actione petitiones vestrae innotescant apud Deum</p>
          <p xml:id="phil4_7" n="7">et pax Dei quae exsuperat omnem sensum custodiat corda vestra et
            intellegentias vestras in Christo Iesu</p>
          <p xml:id="phil4_8" n="8">de cetero fratres quaecumque sunt vera quaecumque pudica
            quaecumque iusta quaecumque sancta quaecumque amabilia quaecumque bonae famae si qua
            virtus si qua laus haec cogitate</p>
          <p xml:id="phil4_9" n="9">quae et didicistis et accepistis et audistis et vidistis in me
            haec agite et Deus pacis erit vobiscum</p>
          <p xml:id="phil4_10" n="10">gavisus sum autem in Domino vehementer quoniam tandem
            aliquando refloruistis pro me sentire sicut et sentiebatis occupati autem eratis</p>
          <p xml:id="phil4_11" n="11">non quasi propter penuriam dico ego enim didici in quibus sum
            sufficiens esse</p>
          <p xml:id="phil4_12" n="12">scio et humiliari scio et abundare ubique et in omnibus
            institutus sum et satiari et esurire et abundare et penuriam pati</p>
          <p xml:id="phil4_13" n="13">omnia possum in eo qui me confortat</p>
          <p xml:id="phil4_14" n="14">verumtamen bene fecistis communicantes tribulationi meae</p>
          <p xml:id="phil4_15" n="15">scitis autem et vos Philippenses quod in principio evangelii
            quando profectus sum a Macedonia nulla mihi ecclesia communicavit in ratione dati et
            accepti nisi vos soli</p>
          <p xml:id="phil4_16" n="16">quia et Thessalonicam et semel et bis in usum mihi
            misistis</p>
          <p xml:id="phil4_17" n="17">non quia quaero datum sed requiro fructum abundantem in
            rationem vestram</p>
          <p xml:id="phil4_18" n="18">habeo autem omnia et abundo repletus sum acceptis ab
            Epafrodito quae misistis odorem suavitatis hostiam acceptam placentem Deo</p>
          <p xml:id="phil4_19" n="19">Deus autem meus impleat omne desiderium vestrum secundum
            divitias suas in gloria in Christo Iesu</p>
          <p xml:id="phil4_20" n="20">Deo autem et Patri nostro gloria in saecula saeculorum
            amen</p>
          <p xml:id="phil4_21" n="21">salutate omnem sanctum in Christo Iesu salutant vos qui mecum
            sunt fratres</p>
          <p xml:id="phil4_22" n="22">salutant vos omnes sancti maxime autem qui de Caesaris domo
            sunt</p>
          <p xml:id="phil4_23" n="23">gratia Domini Iesu Christi cum spiritu vestro amen</p>
        </div>
      </div>
    </body>
  </text>
</TEI>

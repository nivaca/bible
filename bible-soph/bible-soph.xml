<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Zephanja</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-soph">
        <div xml:id="bible-soph1" n="1">
          <head>Caput 1</head>
          <p xml:id="soph1_1" n="1">verbum Domini quod factum est ad Sofoniam filium Chusi filium
            Godoliae filii Amariae filii Ezechiae in diebus Iosiae filii Amon regis Iuda</p>
          <p xml:id="soph1_2" n="2">congregans congregabo omnia a facie terrae dicit Dominus</p>
          <p xml:id="soph1_3" n="3">congregans hominem et pecus congregans volatile caeli et pisces
            maris et ruinae impiorum erunt et disperdam homines a facie terrae dicit Dominus</p>
          <p xml:id="soph1_4" n="4">et extendam manum meam super Iudam et super omnes habitantes
            Hierusalem et disperdam de loco hoc reliquias Baal et nomina aedituorum cum
            sacerdotibus</p>
          <p xml:id="soph1_5" n="5">et eos qui adorant super tecta militiam caeli et adorant et
            iurant in Domino et iurant in Melchom</p>
          <p xml:id="soph1_6" n="6">et qui avertuntur de post tergum Domini et qui non quaesierunt
            Dominum nec investigaverunt eum</p>
          <p xml:id="soph1_7" n="7">silete a facie Domini Dei quia iuxta est dies Domini quia
            praeparavit Dominus hostiam sanctificavit vocatos suos</p>
          <p xml:id="soph1_8" n="8">et erit in die hostiae Domini visitabo super principes et super
            filios regis et super omnes qui induti sunt veste peregrina</p>
          <p xml:id="soph1_9" n="9">et visitabo omnem qui arroganter ingreditur super limen in die
            illa qui conplent domum Domini Dei sui iniquitate et dolo</p>
          <p xml:id="soph1_10" n="10">et erit in die illa dicit Dominus vox clamoris a porta Piscium
            et ululatus a secunda et contritio magna a collibus</p>
          <p xml:id="soph1_11" n="11">ululate habitatores pilae conticuit omnis populus Chanaan
            disperierunt omnes involuti argento</p>
          <p xml:id="soph1_12" n="12">et erit in tempore illo scrutabor Hierusalem in lucernis et
            visitabo super viros defixos in fecibus suis qui dicunt in cordibus suis non faciet bene
            Dominus et non faciet male</p>
          <p xml:id="soph1_13" n="13">et erit fortitudo eorum in direptionem et domus eorum in
            desertum et aedificabunt domos et non habitabunt et plantabunt vineas et non bibent
            vinum earum</p>
          <p xml:id="soph1_14" n="14">iuxta est dies Domini magnus iuxta et velox nimis vox diei
            Domini amara tribulabitur ibi fortis</p>
          <p xml:id="soph1_15" n="15">dies irae dies illa dies tribulationis et angustiae dies
            calamitatis et miseriae dies tenebrarum et caliginis dies nebulae et turbinis</p>
          <p xml:id="soph1_16" n="16">dies tubae et clangoris super civitates munitas et super
            angulos excelsos</p>
          <p xml:id="soph1_17" n="17">et tribulabo homines et ambulabunt ut caeci quia Domino
            peccaverunt et effundetur sanguis eorum sicut humus et corpus eorum sicut stercora</p>
          <p xml:id="soph1_18" n="18">sed et argentum eorum et aurum eorum non poterit liberare eos
            in die irae Domini in igne zeli eius devorabitur omnis terra quia consummationem cum
            festinatione faciet cunctis habitantibus terram</p>
        </div>
        <div xml:id="bible-soph2" n="2">
          <head>Caput 2</head>
          <p xml:id="soph2_1" n="1">convenite congregamini gens non amabilis</p>
          <p xml:id="soph2_2" n="2">priusquam pariat iussio quasi pulverem transeuntem diem antequam
            veniat super vos ira furoris Domini antequam veniat super vos dies furoris Domini</p>
          <p xml:id="soph2_3" n="3">quaerite Dominum omnes mansueti terrae qui iudicium eius estis
            operati quaerite iustum quaerite mansuetum si quo modo abscondamini in die furoris
            Domini</p>
          <p xml:id="soph2_4" n="4">quia Gaza destructa erit et Ascalon in desertum Azotum in
            meridie eicient et Accaron eradicabitur</p>
          <p xml:id="soph2_5" n="5">vae qui habitatis funiculum maris gens perditorum verbum Domini
            super vos Chanaan terra Philisthinorum et disperdam te ita ut non sit inhabitator</p>
          <p xml:id="soph2_6" n="6">et erit funiculus maris requies pastorum et caulae pecorum</p>
          <p xml:id="soph2_7" n="7">et erit funiculus eius qui remanserit de domo Iuda ibi pascentur
            in domibus Ascalonis ad vesperam requiescent quia visitabit eos Dominus Deus eorum et
            avertet captivitatem eorum</p>
          <p xml:id="soph2_8" n="8">audivi obprobrium Moab et blasphemias filiorum Ammon quae
            exprobraverunt populo meo et magnificati sunt super terminos eorum</p>
          <p xml:id="soph2_9" n="9">propterea vivo ego dicit Dominus exercituum Deus Israhel quia
            Moab ut Sodoma erit et filii Ammon quasi Gomorra siccitas spinarum et acervi salis et
            desertum usque in aeternum reliquiae populi mei diripient illos residui gentis meae
            possidebunt eos</p>
          <p xml:id="soph2_10" n="10">hoc eis eveniet pro superbia sua quia blasphemaverunt et
            magnificati sunt super populum Domini exercituum</p>
          <p xml:id="soph2_11" n="11">horribilis Dominus super eos et adtenuabit omnes deos terrae
            et adorabunt eum vir de loco suo omnes insulae gentium</p>
          <p xml:id="soph2_12" n="12">sed et vos Aethiopes interfecti gladio meo eritis</p>
          <p xml:id="soph2_13" n="13">et extendet manum suam super aquilonem et perdet Assur et
            ponet speciosam in solitudinem et in invium et quasi desertum</p>
          <p xml:id="soph2_14" n="14">et accubabunt in medio eius greges omnes bestiae gentium et
            onocrotalus et ericius in liminibus eius morabuntur vox cantantis in fenestra corvus in
            superliminari quoniam adtenuabo robur eius</p>
          <p xml:id="soph2_15" n="15">haec est civitas gloriosa habitans in confidentia quae dicebat
            in corde suo ego sum et extra me non est alia amplius quomodo facta est in desertum
            cubile bestiae omnis qui transit per eam sibilabit et movebit manum suam</p>
        </div>
        <div xml:id="bible-soph3" n="3">
          <head>Caput 3</head>
          <p xml:id="soph3_1" n="1">vae provocatrix et redempta civitas columba</p>
          <p xml:id="soph3_2" n="2">non audivit vocem et non suscepit disciplinam in Domino non est
            confisa ad Deum suum non adpropiavit</p>
          <p xml:id="soph3_3" n="3">principes eius in medio eius quasi leones rugientes iudices eius
            lupi vespere non relinquebant in mane</p>
          <p xml:id="soph3_4" n="4">prophetae eius vesani viri infideles sacerdotes eius polluerunt
            sanctum iniuste egerunt contra legem</p>
          <p xml:id="soph3_5" n="5">Dominus iustus in medio eius non faciet iniquitatem mane mane
            iudicium suum dabit in luce et non abscondetur nescivit autem iniquus confusionem</p>
          <p xml:id="soph3_6" n="6">disperdi gentes et dissipati sunt anguli earum desertas feci
            vias eorum dum non est qui transeat desolatae sunt civitates eorum non remanente viro
            nec ullo habitatore</p>
          <p xml:id="soph3_7" n="7">dixi attamen timebis me suscipies disciplinam et non peribit
            habitaculum eius propter omnia in quibus visitavi eam verumtamen diluculo surgentes
            corruperunt omnes cogitationes suas</p>
          <p xml:id="soph3_8" n="8">quapropter expecta me dicit Dominus in die resurrectionis meae
            in futurum quia iudicium meum ut congregem gentes et colligam regna ut effundam super
            eas indignationem meam omnem iram furoris mei in igne enim zeli mei devorabitur omnis
            terra</p>
          <p xml:id="soph3_9" n="9">quia tunc reddam populis labium electum ut vocent omnes in
            nomine Domini et serviant ei umero uno</p>
          <p xml:id="soph3_10" n="10">ultra flumina Aethiopiae inde supplices mei filii dispersorum
            meorum deferent munus mihi</p>
          <p xml:id="soph3_11" n="11">in die illa non confunderis super cunctis adinventionibus tuis
            quibus praevaricata es in me quia tunc auferam de medio tui magniloquos superbiae tuae
            et non adicies exaltari amplius in monte sancto meo</p>
          <p xml:id="soph3_12" n="12">et derelinquam in medio tui populum pauperem et egenum et
            sperabunt in nomine Domini</p>
          <p xml:id="soph3_13" n="13">reliquiae Israhel non facient iniquitatem nec loquentur
            mendacium et non invenietur in ore eorum lingua dolosa quoniam ipsi pascentur et
            accubabunt et non erit qui exterreat</p>
          <p xml:id="soph3_14" n="14">lauda filia Sion iubilate Israhel laetare et exulta in omni
            corde filia Hierusalem</p>
          <p xml:id="soph3_15" n="15">abstulit Dominus iudicium tuum avertit inimicos tuos rex
            Israhel Dominus in medio tui non timebis malum ultra</p>
          <p xml:id="soph3_16" n="16">in die illa dicetur Hierusalem noli timere Sion non
            dissolvantur manus tuae</p>
          <p xml:id="soph3_17" n="17">Dominus Deus tuus in medio tui Fortis ipse salvabit gaudebit
            super te in laetitia silebit in dilectione tua exultabit super te in laude</p>
          <p xml:id="soph3_18" n="18">nugas qui a lege recesserant congregabo quia ex te erant ut
            non ultra habeas super eis obprobrium</p>
          <p xml:id="soph3_19" n="19">ecce ego interficiam omnes qui adflixerunt te in tempore illo
            et salvabo claudicantem et eam quae eiecta fuerat congregabo et ponam eos in laudem et
            in nomen in omni terra confusionis eorum</p>
          <p xml:id="soph3_20" n="20">in tempore illo quo adducam vos et in tempore quo congregabo
            vos dabo enim vos in nomen et in laudem omnibus populis terrae cum convertero
            captivitatem vestram coram oculis vestris dicit Dominus</p>
        </div>
      </div>
    </body>
  </text>
</TEI>

<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Haggai</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-ag">
        <div xml:id="bible-ag1" n="1">
          <head>Caput 1</head>
          <p xml:id="ag1_1" n="1">in anno secundo Darii regis in mense sexto in die una mensis
            factum est verbum Domini in manu Aggei prophetae ad Zorobabel filium Salathihel ducem
            Iuda et ad Iesum filium Iosedech sacerdotem magnum dicens</p>
          <p xml:id="ag1_2" n="2">haec ait Dominus exercituum dicens populus iste dicit nondum venit
            tempus domus Domini aedificandae</p>
          <p xml:id="ag1_3" n="3">et factum est verbum Domini in manu Aggei prophetae dicens</p>
          <p xml:id="ag1_4" n="4">numquid tempus vobis est ut habitetis in domibus laqueatis et
            domus ista deserta</p>
          <p xml:id="ag1_5" n="5">et nunc haec dicit Dominus exercituum ponite corda vestra super
            vias vestras</p>
          <p xml:id="ag1_6" n="6">seminastis multum et intulistis parum comedistis et non estis
            satiati bibistis et non estis inebriati operuistis vos et non estis calefacti et qui
            mercedes congregavit misit eas in sacculum pertusum</p>
          <p xml:id="ag1_7" n="7">haec dicit Dominus exercituum ponite corda vestra super vias
            vestras</p>
          <p xml:id="ag1_8" n="8">ascendite in montem portate lignum et aedificate domum et
            acceptabilis mihi erit et glorificabor dicit Dominus</p>
          <p xml:id="ag1_9" n="9">respexistis ad amplius et ecce factum est minus et intulistis in
            domum et exsuflavi illud quam ob causam dicit Dominus exercituum quia domus mea deserta
            est et vos festinatis unusquisque in domum suam</p>
          <p xml:id="ag1_10" n="10">propter hoc super vos prohibiti sunt caeli ne darent rorem et
            terra prohibita est ne daret germen suum</p>
          <p xml:id="ag1_11" n="11">et vocavi siccitatem super terram et super montes et super
            triticum et super vinum et super oleum et quaecumque profert humus et super homines et
            super iumenta et super omnem laborem manuum</p>
          <p xml:id="ag1_12" n="12">et audivit Zorobabel filius Salathihel et Iesus filius Iosedech
            sacerdos magnus et omnes reliquiae populi vocem Dei sui et verba Aggei prophetae sicut
            misit eum Dominus Deus eorum ad ipsos et timuit populus a facie Domini</p>
          <p xml:id="ag1_13" n="13">et dixit Aggeus nuntius Domini de nuntiis Domini populo dicens
            ego vobiscum dicit Dominus</p>
          <p xml:id="ag1_14" n="14">et suscitavit Dominus spiritum Zorobabel filii Salathihel ducis
            Iuda et spiritum Iesu filii Iosedech sacerdotis magni et spiritum reliquorum de omni
            populo et ingressi sunt et faciebant opus in domo Domini exercituum Dei sui</p>
        </div>
        <div xml:id="bible-ag2" n="2">
          <head>Caput 2</head>
          <p xml:id="ag2_1" n="1">in die vicesima et quarta mensis in sexto mense in anno secundo
            Darii regis</p>
          <p xml:id="ag2_2" n="2">in septimo mense vicesima et prima mensis factum est verbum Domini
            in manu Aggei prophetae dicens</p>
          <p xml:id="ag2_3" n="3">loquere ad Zorobabel filium Salathihel ducem Iuda et ad Iesum
            filium Iosedech sacerdotem magnum et ad reliquos populi dicens</p>
          <p xml:id="ag2_4" n="4">quis in vobis est derelictus qui vidit domum istam in gloria sua
            prima et quid vos videtis hanc nunc numquid non ita est quasi non sit in oculis
            vestris</p>
          <p xml:id="ag2_5" n="5">et nunc confortare Zorobabel dicit Dominus et confortare Iesu fili
            Iosedech sacerdos magne et confortare omnis popule terrae dicit Dominus exercituum et
            facite quoniam ego vobiscum sum dicit Dominus exercituum</p>
          <p xml:id="ag2_6" n="6">verbum quod placui vobiscum cum egrederemini de terra Aegypti et
            spiritus meus erit in medio vestrum nolite timere</p>
          <p xml:id="ag2_7" n="7">quia haec dicit Dominus exercituum adhuc unum modicum est et ego
            commovebo caelum et terram et mare et aridam</p>
          <p xml:id="ag2_8" n="8">et movebo omnes gentes et veniet desideratus cunctis gentibus et
            implebo domum istam gloria dicit Dominus exercituum</p>
          <p xml:id="ag2_9" n="9">meum est argentum et meum est aurum dicit Dominus exercituum</p>
          <p xml:id="ag2_10" n="10">magna erit gloria domus istius novissimae plus quam primae dicit
            Dominus exercituum et in loco isto dabo pacem dicit Dominus exercituum</p>
          <p xml:id="ag2_11" n="11">in vicesima et quarta noni mensis in anno secundo Darii factum
            est verbum Domini ad Aggeum prophetam dicens</p>
          <p xml:id="ag2_12" n="12">haec dicit Dominus exercituum interroga sacerdotes legem
            dicens</p>
          <p xml:id="ag2_13" n="13">si tulerit homo carnem sanctificatam in ora vestimenti sui et
            tetigerit de summitate eius panem aut pulmentum aut vinum aut oleum aut omnem cibum
            numquid sanctificabitur respondentes autem sacerdotes dixerunt non</p>
          <p xml:id="ag2_14" n="14">et dixit Aggeus si tetigerit pollutus in anima ex omnibus his
            numquid contaminabitur et responderunt sacerdotes et dixerunt contaminabitur</p>
          <p xml:id="ag2_15" n="15">et respondit Aggeus et dixit sic populus iste et sic gens ista
            ante faciem meam dicit Dominus et sic omne opus manuum eorum et omnia quae obtulerint
            ibi contaminata erunt</p>
          <p xml:id="ag2_16" n="16">et nunc ponite corda vestra a die hac et supra antequam
            poneretur lapis super lapidem in templo Domini</p>
          <p xml:id="ag2_17" n="17">cum accederetis ad acervum viginti modiorum et fierent decem
            intraretis ad torcular ut exprimeretis quinquaginta lagoenas et fiebant viginti</p>
          <p xml:id="ag2_18" n="18">percussi vos vento urente et aurugine et grandine omnia opera
            manuum vestrarum et non fuit in vobis qui reverteretur ad me dicit Dominus</p>
          <p xml:id="ag2_19" n="19">ponite corda vestra ex die ista et in futurum a die vicesima et
            quarta noni mensis a die qua fundamenta iacta sunt templi Domini ponite super cor
            vestrum</p>
          <p xml:id="ag2_20" n="20">numquid iam semen in germine est et adhuc vinea et ficus et
            malogranatum et lignum olivae non floruit ex die ista benedicam</p>
          <p xml:id="ag2_21" n="21">et factum est verbum Domini secundo ad Aggeum in vicesima et
            quarta mensis dicens</p>
          <p xml:id="ag2_22" n="22">loquere ad Zorobabel ducem Iuda dicens ego movebo caelum pariter
            et terram</p>
          <p xml:id="ag2_23" n="23">et subvertam solium regnorum et conteram fortitudinem regni
            gentium et subvertam quadrigam et ascensorem eius et descendent equi et ascensores eorum
            vir in gladio fratris sui</p>
          <p xml:id="ag2_24" n="24">in die illo dicit Dominus exercituum adsumam te Zorobabel fili
            Salathihel serve meus dicit Dominus et ponam te quasi signaculum quia te elegi dicit
            Dominus exercituum</p>
        </div>
      </div>
    </body>
  </text>
</TEI>

<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Jona</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-ion">
        <div xml:id="bible-ion1" n="1">
          <head>Caput 1</head>
          <p xml:id="ion1_1" n="1">et factum est verbum Domini ad Ionam filium Amathi dicens</p>
          <p xml:id="ion1_2" n="2">surge vade in Nineven civitatem grandem et praedica in ea quia
            ascendit malitia eius coram me</p>
          <p xml:id="ion1_3" n="3">et surrexit Iona ut fugeret in Tharsis a facie Domini et
            descendit Ioppen et invenit navem euntem in Tharsis et dedit naulum eius et descendit in
            eam ut iret cum eis in Tharsis a facie Domini</p>
          <p xml:id="ion1_4" n="4">Dominus autem misit ventum magnum in mari et facta est tempestas
            magna in mari et navis periclitabatur conteri</p>
          <p xml:id="ion1_5" n="5">et timuerunt nautae et clamaverunt viri ad deum suum et miserunt
            vasa quae erant in navi in mare ut adleviaretur ab eis et Iona descendit ad interiora
            navis et dormiebat sopore gravi</p>
          <p xml:id="ion1_6" n="6">et accessit ad eum gubernator et dixit ei quid tu sopore
            deprimeris surge invoca Deum tuum si forte recogitet Deus de nobis et non pereamus</p>
          <p xml:id="ion1_7" n="7">et dixit vir ad collegam suum venite et mittamus sortes et
            sciamus quare hoc malum sit nobis et miserunt sortes et cecidit sors super Ionam</p>
          <p xml:id="ion1_8" n="8">et dixerunt ad eum indica nobis cuius causa malum istud sit nobis
            quod est opus tuum quae terra tua et quo vel ex quo populo es tu</p>
          <p xml:id="ion1_9" n="9">et dixit ad eos Hebraeus ego sum et Dominum Deum caeli ego timeo
            qui fecit mare et aridam</p>
          <p xml:id="ion1_10" n="10">et timuerunt viri timore magno et dixerunt ad eum quid hoc
            fecisti cognoverunt enim viri quod a facie Domini fugeret quia indicaverat eis</p>
          <p xml:id="ion1_11" n="11">et dixerunt ad eum quid faciemus tibi et cessabit mare a nobis
            quia mare ibat et intumescebat</p>
          <p xml:id="ion1_12" n="12">et dixit ad eos tollite me et mittite in mare et cessabit mare
            a vobis scio enim ego quoniam propter me tempestas grandis haec super vos</p>
          <p xml:id="ion1_13" n="13">et remigabant viri ut reverterentur ad aridam et non valebant
            quia mare ibat et intumescebat super eos</p>
          <p xml:id="ion1_14" n="14">et clamaverunt ad Dominum et dixerunt quaesumus Domine ne
            pereamus in anima viri istius et ne des super nos sanguinem innocentem quia tu Domine
            sicut voluisti fecisti</p>
          <p xml:id="ion1_15" n="15">et tulerunt Ionam et miserunt in mare et stetit mare a fervore
            suo</p>
          <p xml:id="ion1_16" n="16">et timuerunt viri timore magno Dominum et immolaverunt hostias
            Domino et voverunt vota</p>
        </div>
        <div xml:id="bible-ion2" n="2">
          <head>Caput 2</head>
          <p xml:id="ion2_1" n="1">et praeparavit Dominus piscem grandem ut degluttiret Ionam et
            erat Iona in ventre piscis tribus diebus et tribus noctibus</p>
          <p xml:id="ion2_2" n="2">et oravit Iona ad Dominum Deum suum de utero piscis</p>
          <p xml:id="ion2_3" n="3">et dixit clamavi de tribulatione mea ad Dominum et exaudivit me
            de ventre inferni clamavi et exaudisti vocem meam</p>
          <p xml:id="ion2_4" n="4">et proiecisti me in profundum in corde maris et flumen
            circumdedit me omnes gurgites tui et fluctus tui super me transierunt</p>
          <p xml:id="ion2_5" n="5">et ego dixi abiectus sum a conspectu oculorum tuorum verumtamen
            rursus videbo templum sanctum tuum</p>
          <p xml:id="ion2_6" n="6">circumdederunt me aquae usque ad animam abyssus vallavit me
            pelagus operuit caput meum</p>
          <p xml:id="ion2_7" n="7">ad extrema montium descendi terrae vectes concluserunt me in
            aeternum et sublevabis de corruptione vitam meam Domine Deus meus</p>
          <p xml:id="ion2_8" n="8">cum angustiaretur in me anima mea Domini recordatus sum ut veniat
            ad te oratio mea ad templum sanctum tuum</p>
          <p xml:id="ion2_9" n="9">qui custodiunt vanitates frustra misericordiam suam
            derelinquunt</p>
          <p xml:id="ion2_10" n="10">ego autem in voce laudis immolabo tibi quaecumque vovi reddam
            pro salute Domino</p>
          <p xml:id="ion2_11" n="11">et dixit Dominus pisci et evomuit Ionam in aridam</p>
        </div>
        <div xml:id="bible-ion3" n="3">
          <head>Caput 3</head>
          <p xml:id="ion3_1" n="1">et factum est verbum Domini ad Ionam secundo dicens</p>
          <p xml:id="ion3_2" n="2">surge vade ad Nineven civitatem magnam et praedica in ea
            praedicationem quam ego loquor ad te</p>
          <p xml:id="ion3_3" n="3">et surrexit Iona et abiit in Nineven iuxta verbum Domini et
            Nineve erat civitas magna Dei itinere dierum trium</p>
          <p xml:id="ion3_4" n="4">et coepit Iona introire in civitatem itinere diei unius et
            clamavit et dixit adhuc quadraginta dies et Nineve subvertetur</p>
          <p xml:id="ion3_5" n="5">et crediderunt viri ninevitae in Deo et praedicaverunt ieiunium
            et vestiti sunt saccis a maiore usque ad minorem</p>
          <p xml:id="ion3_6" n="6">et pervenit verbum ad regem Nineve et surrexit de solio suo et
            abiecit vestimentum suum a se et indutus est sacco et sedit in cinere</p>
          <p xml:id="ion3_7" n="7">et clamavit et dixit in Nineve ex ore regis et principum eius
            dicens homines et iumenta et boves et pecora non gustent quicquam nec pascantur et aquam
            non bibant</p>
          <p xml:id="ion3_8" n="8">et operiantur saccis homines et iumenta et clament ad Dominum in
            fortitudine et convertatur vir a via sua mala et ab iniquitate quae est in manibus
            eorum</p>
          <p xml:id="ion3_9" n="9">quis scit si convertatur et ignoscat Deus et revertatur a furore
            irae suae et non peribimus</p>
          <p xml:id="ion3_10" n="10">et vidit Deus opera eorum quia conversi sunt a via sua mala et
            misertus est Deus super malitiam quam locutus fuerat ut faceret eis et non fecit</p>
        </div>
        <div xml:id="bible-ion4" n="4">
          <head>Caput 4</head>
          <p xml:id="ion4_1" n="1">et adflictus est Iona adflictione magna et iratus est</p>
          <p xml:id="ion4_2" n="2">et oravit ad Dominum et dixit obsecro Domine numquid non hoc est
            verbum meum cum adhuc essem in terra mea propter hoc praeoccupavi ut fugerem in Tharsis
            scio enim quia tu Deus clemens et misericors es patiens et multae miserationis et
            ignoscens super malitia</p>
          <p xml:id="ion4_3" n="3">et nunc Domine tolle quaeso animam meam a me quia melior est mihi
            mors quam vita</p>
          <p xml:id="ion4_4" n="4">et dixit Dominus putasne bene irasceris tu</p>
          <p xml:id="ion4_5" n="5">et egressus est Iona de civitate et sedit contra orientem
            civitatis et fecit sibimet ibi umbraculum et sedebat subter eum in umbra donec videret
            quid accideret civitati</p>
          <p xml:id="ion4_6" n="6">et praeparavit Dominus Deus hederam et ascendit super caput Ionae
            ut esset umbra super caput eius et protegeret eum laboraverat enim et laetatus est Iona
            super hedera laetitia magna</p>
          <p xml:id="ion4_7" n="7">et paravit Deus vermem ascensu diluculo in crastinum et percussit
            hederam et exaruit</p>
          <p xml:id="ion4_8" n="8">et cum ortus fuisset sol praecepit Dominus vento calido et urenti
            et percussit sol super caput Ionae et aestuabat et petivit animae suae ut moreretur et
            dixit melius est mihi mori quam vivere</p>
          <p xml:id="ion4_9" n="9">et dixit Dominus ad Ionam putasne bene irasceris tu super hederam
            et dixit bene irascor ego usque ad mortem</p>
          <p xml:id="ion4_10" n="10">et dixit Dominus tu doles super hederam in qua non laborasti
            neque fecisti ut cresceret quae sub una nocte nata est et una nocte periit</p>
          <p xml:id="ion4_11" n="11">et ego non parcam Nineve civitati magnae in qua sunt plus quam
            centum viginti milia hominum qui nesciunt quid sit inter dexteram et sinistram suam et
            iumenta multa</p>
        </div>
      </div>
    </body>
  </text>
</TEI>

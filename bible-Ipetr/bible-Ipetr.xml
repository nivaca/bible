<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>1 Petrus</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-Ipetr">
        <div xml:id="bible-Ipetr1" n="1">
          <head>Caput 1</head>
          <p xml:id="Ipetr1_1" n="1">Petrus apostolus Iesu Christi electis advenis dispersionis
            Ponti Galatiae Cappadociae Asiae et Bithyniae</p>
          <p xml:id="Ipetr1_2" n="2">secundum praescientiam Dei Patris in sanctificatione Spiritus
            in oboedientiam et aspersionem sanguinis Iesu Christi gratia vobis et pax
            multiplicetur</p>
          <p xml:id="Ipetr1_3" n="3">benedictus Deus et Pater Domini nostri Iesu Christi qui
            secundum magnam misericordiam suam regeneravit nos in spem vivam per resurrectionem Iesu
            Christi ex mortuis</p>
          <p xml:id="Ipetr1_4" n="4">in hereditatem incorruptibilem et incontaminatam et
            inmarcescibilem conservatam in caelis in vobis</p>
          <p xml:id="Ipetr1_5" n="5">qui in virtute Dei custodimini per fidem in salutem paratam
            revelari in tempore novissimo</p>
          <p xml:id="Ipetr1_6" n="6">in quo exultatis modicum nunc si oportet contristati in variis
            temptationibus</p>
          <p xml:id="Ipetr1_7" n="7">ut probatum vestrae fidei multo pretiosius sit auro quod perit
            per ignem probato inveniatur in laudem et gloriam et honorem in revelatione Iesu
            Christi</p>
          <p xml:id="Ipetr1_8" n="8">quem cum non videritis diligitis in quem nunc quoque non
            videntes credentes autem exultatis laetitia inenarrabili et glorificata</p>
          <p xml:id="Ipetr1_9" n="9">reportantes finem fidei vestrae salutem animarum</p>
          <p xml:id="Ipetr1_10" n="10">de qua salute exquisierunt atque scrutati sunt prophetae qui
            de futura in vobis gratia prophetaverunt</p>
          <p xml:id="Ipetr1_11" n="11">scrutantes in quod vel quale tempus significaret in eis
            Spiritus Christi praenuntians eas quae in Christo sunt passiones et posteriores
            glorias</p>
          <p xml:id="Ipetr1_12" n="12">quibus revelatum est quia non sibi ipsis vobis autem
            ministrabant ea quae nunc nuntiata sunt vobis per eos qui evangelizaverunt vos Spiritu
            Sancto misso de caelo in quae desiderant angeli prospicere</p>
          <p xml:id="Ipetr1_13" n="13">propter quod succincti lumbos mentis vestrae sobrii perfecte
            sperate in eam quae offertur vobis gratiam in revelatione Iesu Christi</p>
          <p xml:id="Ipetr1_14" n="14">quasi filii oboedientiae non configurati prioribus
            ignorantiae vestrae desideriis</p>
          <p xml:id="Ipetr1_15" n="15">sed secundum eum qui vocavit vos sanctum et ipsi sancti in
            omni conversatione sitis</p>
          <p xml:id="Ipetr1_16" n="16">quoniam scriptum est sancti eritis quia ego sanctus sum</p>
          <p xml:id="Ipetr1_17" n="17">et si Patrem invocatis eum qui sine acceptione personarum
            iudicat secundum uniuscuiusque opus in timore incolatus vestri tempore conversamini</p>
          <p xml:id="Ipetr1_18" n="18">scientes quod non corruptibilibus argento vel auro redempti
            estis de vana vestra conversatione paternae traditionis</p>
          <p xml:id="Ipetr1_19" n="19">sed pretioso sanguine quasi agni incontaminati et inmaculati
            Christi</p>
          <p xml:id="Ipetr1_20" n="20">praecogniti quidem ante constitutionem mundi manifestati
            autem novissimis temporibus propter vos</p>
          <p xml:id="Ipetr1_21" n="21">qui per ipsum fideles estis in Deo qui suscitavit eum a
            mortuis et dedit ei gloriam ut fides vestra et spes esset in Deo</p>
          <p xml:id="Ipetr1_22" n="22">animas vestras castificantes in oboedientia caritatis in
            fraternitatis amore simplici ex corde invicem diligite adtentius</p>
          <p xml:id="Ipetr1_23" n="23">renati non ex semine corruptibili sed incorruptibili per
            verbum Dei vivi et permanentis</p>
          <p xml:id="Ipetr1_24" n="24">quia omnis caro ut faenum et omnis gloria eius tamquam flos
            faeni exaruit faenum et flos decidit</p>
          <p xml:id="Ipetr1_25" n="25">verbum autem Domini manet in aeternum hoc est autem verbum
            quod evangelizatum est in vos</p>
        </div>
        <div xml:id="bible-Ipetr2" n="2">
          <head>Caput 2</head>
          <p xml:id="Ipetr2_1" n="1">deponentes igitur omnem malitiam et omnem dolum et simulationes
            et invidias et omnes detractiones</p>
          <p xml:id="Ipetr2_2" n="2">sicut modo geniti infantes rationale sine dolo lac concupiscite
            ut in eo crescatis in salutem</p>
          <p xml:id="Ipetr2_3" n="3">si gustastis quoniam dulcis Dominus</p>
          <p xml:id="Ipetr2_4" n="4">ad quem accedentes lapidem vivum ab hominibus quidem reprobatum
            a Deo autem electum honorificatum</p>
          <p xml:id="Ipetr2_5" n="5">et ipsi tamquam lapides vivi superaedificamini domus spiritalis
            sacerdotium sanctum offerre spiritales hostias acceptabiles Deo per Iesum Christum</p>
          <p xml:id="Ipetr2_6" n="6">propter quod continet in scriptura ecce pono in Sion lapidem
            summum angularem electum pretiosum et qui crediderit in eo non confundetur</p>
          <p xml:id="Ipetr2_7" n="7">vobis igitur honor credentibus non credentibus autem lapis quem
            reprobaverunt aedificantes hic factus est in caput anguli</p>
          <p xml:id="Ipetr2_8" n="8">et lapis offensionis et petra scandali qui offendunt verbo nec
            credunt in quod et positi sunt</p>
          <p xml:id="Ipetr2_9" n="9">vos autem genus electum regale sacerdotium gens sancta populus
            adquisitionis ut virtutes adnuntietis eius qui de tenebris vos vocavit in admirabile
            lumen suum</p>
          <p xml:id="Ipetr2_10" n="10">qui aliquando non populus nunc autem populus Dei qui non
            consecuti misericordiam nunc autem misericordiam consecuti</p>
          <p xml:id="Ipetr2_11" n="11">carissimi obsecro tamquam advenas et peregrinos abstinere vos
            a carnalibus desideriis quae militant adversus animam</p>
          <p xml:id="Ipetr2_12" n="12">conversationem vestram inter gentes habentes bonam ut in eo
            quod detractant de vobis tamquam de malefactoribus ex bonis operibus considerantes
            glorificent Deum in die visitationis</p>
          <p xml:id="Ipetr2_13" n="13">subiecti estote omni humanae creaturae propter Dominum sive
            regi quasi praecellenti</p>
          <p xml:id="Ipetr2_14" n="14">sive ducibus tamquam ab eo missis ad vindictam malefactorum
            laudem vero bonorum</p>
          <p xml:id="Ipetr2_15" n="15">quia sic est voluntas Dei ut benefacientes obmutescere
            faciatis inprudentium hominum ignorantiam</p>
          <p xml:id="Ipetr2_16" n="16">quasi liberi et non quasi velamen habentes malitiae
            libertatem sed sicut servi Dei</p>
          <p xml:id="Ipetr2_17" n="17">omnes honorate fraternitatem diligite Deum timete regem
            honorificate</p>
          <p xml:id="Ipetr2_18" n="18">servi subditi in omni timore dominis non tantum bonis et
            modestis sed etiam discolis</p>
          <p xml:id="Ipetr2_19" n="19">haec est enim gratia si propter conscientiam Dei sustinet
            quis tristitias patiens iniuste</p>
          <p xml:id="Ipetr2_20" n="20">quae enim gloria est si peccantes et colaphizati suffertis
            sed si benefacientes et patientes sustinetis haec est gratia apud Deum</p>
          <p xml:id="Ipetr2_21" n="21">in hoc enim vocati estis quia et Christus passus est pro
            vobis vobis relinquens exemplum ut sequamini vestigia eius</p>
          <p xml:id="Ipetr2_22" n="22">qui peccatum non fecit nec inventus est dolus in ore
            ipsius</p>
          <p xml:id="Ipetr2_23" n="23">qui cum malediceretur non maledicebat cum pateretur non
            comminabatur tradebat autem iudicanti se iniuste</p>
          <p xml:id="Ipetr2_24" n="24">qui peccata nostra ipse pertulit in corpore suo super lignum
            ut peccatis mortui iustitiae viveremus cuius livore sanati estis</p>
          <p xml:id="Ipetr2_25" n="25">eratis enim sicut oves errantes sed conversi estis nunc ad
            pastorem et episcopum animarum vestrarum</p>
        </div>
        <div xml:id="bible-Ipetr3" n="3">
          <head>Caput 3</head>
          <p xml:id="Ipetr3_1" n="1">similiter mulieres subditae suis viris ut et si qui non credunt
            verbo per mulierum conversationem sine verbo lucri fiant</p>
          <p xml:id="Ipetr3_2" n="2">considerantes in timore castam conversationem vestram</p>
          <p xml:id="Ipetr3_3" n="3">quarum sit non extrinsecus capillaturae aut circumdatio auri
            aut indumenti vestimentorum cultus</p>
          <p xml:id="Ipetr3_4" n="4">sed qui absconditus cordis est homo in incorruptibilitate
            quieti et modesti spiritus quod est in conspectu Dei locuples</p>
          <p xml:id="Ipetr3_5" n="5">sic enim aliquando et sanctae mulieres sperantes in Deo
            ornabant se subiectae propriis viris</p>
          <p xml:id="Ipetr3_6" n="6">sicut Sarra oboediebat Abrahae dominum eum vocans cuius estis
            filiae benefacientes et non timentes ullam perturbationem</p>
          <p xml:id="Ipetr3_7" n="7">viri similiter cohabitantes secundum scientiam quasi infirmiori
            vaso muliebri inpertientes honorem tamquam et coheredibus gratiae vitae uti ne
            inpediantur orationes vestrae</p>
          <p xml:id="Ipetr3_8" n="8">in fine autem omnes unianimes conpatientes fraternitatis
            amatores misericordes humiles</p>
          <p xml:id="Ipetr3_9" n="9">non reddentes malum pro malo vel maledictum pro maledicto sed e
            contrario benedicentes quia in hoc vocati estis ut benedictionem hereditate
            possideatis</p>
          <p xml:id="Ipetr3_10" n="10">qui enim vult vitam diligere et videre dies bonos coerceat
            linguam suam a malo et labia eius ne loquantur dolum</p>
          <p xml:id="Ipetr3_11" n="11">declinet autem a malo et faciat bonum inquirat pacem et
            persequatur eam</p>
          <p xml:id="Ipetr3_12" n="12">quia oculi Domini super iustos et aures eius in preces eorum
            vultus autem Domini super facientes mala</p>
          <p xml:id="Ipetr3_13" n="13">et quis est qui vobis noceat si boni aemulatores fueritis</p>
          <p xml:id="Ipetr3_14" n="14">sed et si quid patimini propter iustitiam beati timorem autem
            eorum ne timueritis et non conturbemini</p>
          <p xml:id="Ipetr3_15" n="15">Dominum autem Christum sanctificate in cordibus vestris
            parati semper ad satisfactionem omni poscenti vos rationem de ea quae in vobis est
            spe</p>
          <p xml:id="Ipetr3_16" n="16">sed cum modestia et timore conscientiam habentes bonam ut in
            eo quod detrahunt vobis confundantur qui calumniantur vestram bonam in Christo
            conversationem</p>
          <p xml:id="Ipetr3_17" n="17">melius est enim benefacientes si velit voluntas Dei pati quam
            malefacientes</p>
          <p xml:id="Ipetr3_18" n="18">quia et Christus semel pro peccatis mortuus est iustus pro
            iniustis ut nos offerret Deo mortificatus carne vivificatus autem spiritu</p>
          <p xml:id="Ipetr3_19" n="19">in quo et his qui in carcere erant spiritibus veniens
            praedicavit</p>
          <p xml:id="Ipetr3_20" n="20">qui increduli fuerant aliquando quando expectabat Dei
            patientia in diebus Noe cum fabricaretur arca in qua pauci id est octo animae salvae
            factae sunt per aquam</p>
          <p xml:id="Ipetr3_21" n="21">quod et vos nunc similis formae salvos facit baptisma non
            carnis depositio sordium sed conscientiae bonae interrogatio in Deum per resurrectionem
            Iesu Christi</p>
          <p xml:id="Ipetr3_22" n="22">qui est in dextera Dei profectus in caelum subiectis sibi
            angelis et potestatibus et virtutibus</p>
        </div>
        <div xml:id="bible-Ipetr4" n="4">
          <head>Caput 4</head>
          <p xml:id="Ipetr4_1" n="1">Christo igitur passo in carne et vos eadem cogitatione armamini
            quia qui passus est carne desiit a peccatis</p>
          <p xml:id="Ipetr4_2" n="2">ut iam non hominum desideriis sed voluntate Dei quod reliquum
            est in carne vivat temporis</p>
          <p xml:id="Ipetr4_3" n="3">sufficit enim praeteritum tempus ad voluntatem gentium
            consummandam qui ambulaverunt in luxuriis desideriis vinolentiis comesationibus
            potationibus et inlicitis idolorum cultibus</p>
          <p xml:id="Ipetr4_4" n="4">in quo peregrinantur non concurrentibus vobis in eandem
            luxuriae confusionem blasphemantes</p>
          <p xml:id="Ipetr4_5" n="5">qui reddent rationem ei qui paratus est iudicare vivos et
            mortuos</p>
          <p xml:id="Ipetr4_6" n="6">propter hoc enim et mortuis evangelizatum est ut iudicentur
            quidem secundum homines in carne vivant autem secundum Deum spiritu</p>
          <p xml:id="Ipetr4_7" n="7">omnium autem finis adpropinquavit estote itaque prudentes et
            vigilate in orationibus</p>
          <p xml:id="Ipetr4_8" n="8">ante omnia mutuam in vosmet ipsos caritatem continuam habentes
            quia caritas operit multitudinem peccatorum</p>
          <p xml:id="Ipetr4_9" n="9">hospitales invicem sine murmuratione</p>
          <p xml:id="Ipetr4_10" n="10">unusquisque sicut accepit gratiam in alterutrum illam
            administrantes sicut boni dispensatores multiformis gratiae Dei</p>
          <p xml:id="Ipetr4_11" n="11">si quis loquitur quasi sermones Dei si quis ministrat tamquam
            ex virtute quam administrat Deus ut in omnibus honorificetur Deus per Iesum Christum cui
            est gloria et imperium in saecula saeculorum amen</p>
          <p xml:id="Ipetr4_12" n="12">carissimi nolite peregrinari in fervore qui ad temptationem
            vobis fit quasi novi aliquid vobis contingat</p>
          <p xml:id="Ipetr4_13" n="13">sed communicantes Christi passionibus gaudete ut et in
            revelatione gloriae eius gaudeatis exultantes</p>
          <p xml:id="Ipetr4_14" n="14">si exprobramini in nomine Christi beati quoniam gloriae Dei
            Spiritus in vobis requiescit</p>
          <p xml:id="Ipetr4_15" n="15">nemo enim vestrum patiatur quasi homicida aut fur aut
            maledicus aut alienorum appetitor</p>
          <p xml:id="Ipetr4_16" n="16">si autem ut Christianus non erubescat glorificet autem Deum
            in isto nomine</p>
          <p xml:id="Ipetr4_17" n="17">quoniam tempus ut incipiat iudicium de domo Dei si autem
            primum a nobis qui finis eorum qui non credunt Dei evangelio</p>
          <p xml:id="Ipetr4_18" n="18">et si iustus vix salvatur impius et peccator ubi parebit</p>
          <p xml:id="Ipetr4_19" n="19">itaque et hii qui patiuntur secundum voluntatem Dei fideli
            creatori commendant animas suas in benefactis</p>
        </div>
        <div xml:id="bible-Ipetr5" n="5">
          <head>Caput 5</head>
          <p xml:id="Ipetr5_1" n="1">seniores ergo qui in vobis sunt obsecro consenior et testis
            Christi passionum qui et eius quae in futuro revelanda est gloriae communicator</p>
          <p xml:id="Ipetr5_2" n="2">pascite qui est in vobis gregem Dei providentes non coacto sed
            spontanee secundum Deum neque turpis lucri gratia sed voluntarie</p>
          <p xml:id="Ipetr5_3" n="3">neque ut dominantes in cleris sed formae facti gregi et ex
            animo</p>
          <p xml:id="Ipetr5_4" n="4">et cum apparuerit princeps pastorum percipietis inmarcescibilem
            gloriae coronam</p>
          <p xml:id="Ipetr5_5" n="5">similiter adulescentes subditi estote senioribus omnes autem
            invicem humilitatem insinuate quia Deus superbis resistit humilibus autem dat
            gratiam</p>
          <p xml:id="Ipetr5_6" n="6">humiliamini igitur sub potenti manu Dei ut vos exaltet in
            tempore visitationis</p>
          <p xml:id="Ipetr5_7" n="7">omnem sollicitudinem vestram proicientes in eum quoniam ipsi
            cura est de vobis</p>
          <p xml:id="Ipetr5_8" n="8">sobrii estote vigilate quia adversarius vester diabolus tamquam
            leo rugiens circuit quaerens quem devoret</p>
          <p xml:id="Ipetr5_9" n="9">cui resistite fortes fide scientes eadem passionum ei quae in
            mundo est vestrae fraternitati fieri</p>
          <p xml:id="Ipetr5_10" n="10">Deus autem omnis gratiae qui vocavit nos in aeternam suam
            gloriam in Christo Iesu modicum passos ipse perficiet confirmabit solidabit</p>
          <p xml:id="Ipetr5_11" n="11">ipsi imperium in saecula saeculorum amen</p>
          <p xml:id="Ipetr5_12" n="12">per Silvanum vobis fidelem fratrem ut arbitror breviter
            scripsi obsecrans et contestans hanc esse veram gratiam Dei in qua state</p>
          <p xml:id="Ipetr5_13" n="13">salutat vos quae est in Babylone cumelecta et Marcus filius
            meus</p>
          <p xml:id="Ipetr5_14" n="14">salutate invicem in osculo sancto gratia vobis omnibus qui
            estis in Christo</p>
        </div>
      </div>
    </body>
  </text>
</TEI>

<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>1 Korinther</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-Icor">
        <div xml:id="bible-Icor1" n="1">
          <head>Caput 1</head>
          <p xml:id="Icor1_1" n="1">Paulus vocatus apostolus Christi Iesu per voluntatem Dei et
            Sosthenes frater</p>
          <p xml:id="Icor1_2" n="2">ecclesiae Dei quae est Corinthi sanctificatis in Christo Iesu
            vocatis sanctis cum omnibus qui invocant nomen Domini nostri Iesu Christi in omni loco
            ipsorum et nostro</p>
          <p xml:id="Icor1_3" n="3">gratia vobis et pax a Deo Patre nostro et Domino Iesu
            Christo</p>
          <p xml:id="Icor1_4" n="4">gratias ago Deo meo semper pro vobis in gratia Dei quae data est
            vobis in Christo Iesu</p>
          <p xml:id="Icor1_5" n="5">quia in omnibus divites facti estis in illo in omni verbo et in
            omni scientia</p>
          <p xml:id="Icor1_6" n="6">sicut testimonium Christi confirmatum est in vobis</p>
          <p xml:id="Icor1_7" n="7">ita ut nihil vobis desit in ulla gratia expectantibus
            revelationem Domini nostri Iesu Christi</p>
          <p xml:id="Icor1_8" n="8">qui et confirmabit vos usque ad finem sine crimine in die
            adventus Domini nostri Iesu Christi</p>
          <p xml:id="Icor1_9" n="9">fidelis Deus per quem vocati estis in societatem Filii eius Iesu
            Christi Domini nostri</p>
          <p xml:id="Icor1_10" n="10">obsecro autem vos fratres per nomen Domini nostri Iesu Christi
            ut id ipsum dicatis omnes et non sint in vobis scismata sitis autem perfecti in eodem
            sensu et in eadem sententia</p>
          <p xml:id="Icor1_11" n="11">significatum est enim mihi de vobis fratres mei ab his qui
            sunt Chloes quia contentiones inter vos sunt</p>
          <p xml:id="Icor1_12" n="12">hoc autem dico quod unusquisque vestrum dicit ego quidem sum
            Pauli ego autem Apollo ego vero Cephae ego autem Christi</p>
          <p xml:id="Icor1_13" n="13">divisus est Christus numquid Paulus crucifixus est pro vobis
            aut in nomine Pauli baptizati estis</p>
          <p xml:id="Icor1_14" n="14">gratias ago Deo quod neminem vestrum baptizavi nisi Crispum et
            Gaium</p>
          <p xml:id="Icor1_15" n="15">ne quis dicat quod in nomine meo baptizati sitis</p>
          <p xml:id="Icor1_16" n="16">baptizavi autem et Stephanae domum ceterum nescio si quem
            alium baptizaverim</p>
          <p xml:id="Icor1_17" n="17">non enim misit me Christus baptizare sed evangelizare non in
            sapientia verbi ut non evacuetur crux Christi</p>
          <p xml:id="Icor1_18" n="18">verbum enim crucis pereuntibus quidem stultitia est his autem
            qui salvi fiunt id est nobis virtus Dei est</p>
          <p xml:id="Icor1_19" n="19">scriptum est enim perdam sapientiam sapientium et prudentiam
            prudentium reprobabo</p>
          <p xml:id="Icor1_20" n="20">ubi sapiens ubi scriba ubi conquisitor huius saeculi nonne
            stultam fecit Deus sapientiam huius mundi</p>
          <p xml:id="Icor1_21" n="21">nam quia in Dei sapientia non cognovit mundus per sapientiam
            Deum placuit Deo per stultitiam praedicationis salvos facere credentes</p>
          <p xml:id="Icor1_22" n="22">quoniam et Iudaei signa petunt et Graeci sapientiam
            quaerunt</p>
          <p xml:id="Icor1_23" n="23">nos autem praedicamus Christum crucifixum Iudaeis quidem
            scandalum gentibus autem stultitiam</p>
          <p xml:id="Icor1_24" n="24">ipsis autem vocatis Iudaeis atque Graecis Christum Dei
            virtutem et Dei sapientiam</p>
          <p xml:id="Icor1_25" n="25">quia quod stultum est Dei sapientius est hominibus et quod
            infirmum est Dei fortius est hominibus</p>
          <p xml:id="Icor1_26" n="26">videte enim vocationem vestram fratres quia non multi
            sapientes secundum carnem non multi potentes non multi nobiles</p>
          <p xml:id="Icor1_27" n="27">sed quae stulta sunt mundi elegit Deus ut confundat sapientes
            et infirma mundi elegit Deus ut confundat fortia</p>
          <p xml:id="Icor1_28" n="28">et ignobilia mundi et contemptibilia elegit Deus et quae non
            sunt ut ea quae sunt destrueret</p>
          <p xml:id="Icor1_29" n="29">ut non glorietur omnis caro in conspectu eius</p>
          <p xml:id="Icor1_30" n="30">ex ipso autem vos estis in Christo Iesu qui factus est
            sapientia nobis a Deo et iustitia et sanctificatio et redemptio</p>
          <p xml:id="Icor1_31" n="31">ut quemadmodum scriptum est qui gloriatur in Domino
            glorietur</p>
        </div>
        <div xml:id="bible-Icor2" n="2">
          <head>Caput 2</head>
          <p xml:id="Icor2_1" n="1">et ego cum venissem ad vos fratres veni non per sublimitatem
            sermonis aut sapientiae adnuntians vobis testimonium Christi</p>
          <p xml:id="Icor2_2" n="2">non enim iudicavi scire me aliquid inter vos nisi Iesum Christum
            et hunc crucifixum</p>
          <p xml:id="Icor2_3" n="3">et ego in infirmitate et timore et tremore multo fui apud
            vos</p>
          <p xml:id="Icor2_4" n="4">et sermo meus et praedicatio mea non in persuasibilibus
            sapientiae verbis sed in ostensione Spiritus et virtutis</p>
          <p xml:id="Icor2_5" n="5">ut fides vestra non sit in sapientia hominum sed in virtute
            Dei</p>
          <p xml:id="Icor2_6" n="6">sapientiam autem loquimur inter perfectos sapientiam vero non
            huius saeculi neque principum huius saeculi qui destruuntur</p>
          <p xml:id="Icor2_7" n="7">sed loquimur Dei sapientiam in mysterio quae abscondita est quam
            praedestinavit Deus ante saecula in gloriam nostram</p>
          <p xml:id="Icor2_8" n="8">quam nemo principum huius saeculi cognovit si enim cognovissent
            numquam Dominum gloriae crucifixissent</p>
          <p xml:id="Icor2_9" n="9">sed sicut scriptum est quod oculus non vidit nec auris audivit
            nec in cor hominis ascendit quae praeparavit Deus his qui diligunt illum</p>
          <p xml:id="Icor2_10" n="10">nobis autem revelavit Deus per Spiritum suum Spiritus enim
            omnia scrutatur etiam profunda Dei</p>
          <p xml:id="Icor2_11" n="11">quis enim scit hominum quae sint hominis nisi spiritus hominis
            qui in ipso est ita et quae Dei sunt nemo cognovit nisi Spiritus Dei</p>
          <p xml:id="Icor2_12" n="12">nos autem non spiritum mundi accepimus sed Spiritum qui ex Deo
            est ut sciamus quae a Deo donata sunt nobis</p>
          <p xml:id="Icor2_13" n="13">quae et loquimur non in doctis humanae sapientiae verbis sed
            in doctrina Spiritus spiritalibus spiritalia conparantes</p>
          <p xml:id="Icor2_14" n="14">animalis autem homo non percipit ea quae sunt Spiritus Dei
            stultitia est enim illi et non potest intellegere quia spiritaliter examinatur</p>
          <p xml:id="Icor2_15" n="15">spiritalis autem iudicat omnia et ipse a nemine iudicatur</p>
          <p xml:id="Icor2_16" n="16">quis enim cognovit sensum Domini qui instruat eum nos autem
            sensum Christi habemus</p>
        </div>
        <div xml:id="bible-Icor3" n="3">
          <head>Caput 3</head>
          <p xml:id="Icor3_1" n="1">et ego fratres non potui vobis loqui quasi spiritalibus sed
            quasi carnalibus tamquam parvulis in Christo</p>
          <p xml:id="Icor3_2" n="2">lac vobis potum dedi non escam nondum enim poteratis sed ne nunc
            quidem potestis adhuc enim estis carnales</p>
          <p xml:id="Icor3_3" n="3">cum enim sit inter vos zelus et contentio nonne carnales estis
            et secundum hominem ambulatis</p>
          <p xml:id="Icor3_4" n="4">cum enim quis dicit ego quidem sum Pauli alius autem ego Apollo
            nonne homines estis quid igitur est Apollo quid vero Paulus</p>
          <p xml:id="Icor3_5" n="5">ministri eius cui credidistis et unicuique sicut Dominus
            dedit</p>
          <p xml:id="Icor3_6" n="6">ego plantavi Apollo rigavit sed Deus incrementum dedit</p>
          <p xml:id="Icor3_7" n="7">itaque neque qui plantat est aliquid neque qui rigat sed qui
            incrementum dat Deus</p>
          <p xml:id="Icor3_8" n="8">qui plantat autem et qui rigat unum sunt unusquisque autem
            propriam mercedem accipiet secundum suum laborem</p>
          <p xml:id="Icor3_9" n="9">Dei enim sumus adiutores Dei agricultura estis Dei aedificatio
            estis</p>
          <p xml:id="Icor3_10" n="10">secundum gratiam Dei quae data est mihi ut sapiens architectus
            fundamentum posui alius autem superaedificat unusquisque autem videat quomodo
            superaedificet</p>
          <p xml:id="Icor3_11" n="11">fundamentum enim aliud nemo potest ponere praeter id quod
            positum est qui est Christus Iesus</p>
          <p xml:id="Icor3_12" n="12">si quis autem superaedificat supra fundamentum hoc aurum
            argentum lapides pretiosos ligna faenum stipulam</p>
          <p xml:id="Icor3_13" n="13">uniuscuiusque opus manifestum erit dies enim declarabit quia
            in igne revelabitur et uniuscuiusque opus quale sit ignis probabit</p>
          <p xml:id="Icor3_14" n="14">si cuius opus manserit quod superaedificavit mercedem
            accipiet</p>
          <p xml:id="Icor3_15" n="15">si cuius opus arserit detrimentum patietur ipse autem salvus
            erit sic tamen quasi per ignem</p>
          <p xml:id="Icor3_16" n="16">nescitis quia templum Dei estis et Spiritus Dei habitat in
            vobis</p>
          <p xml:id="Icor3_17" n="17">si quis autem templum Dei violaverit disperdet illum Deus
            templum enim Dei sanctum est quod estis vos</p>
          <p xml:id="Icor3_18" n="18">nemo se seducat si quis videtur inter vos sapiens esse in hoc
            saeculo stultus fiat ut sit sapiens</p>
          <p xml:id="Icor3_19" n="19">sapientia enim huius mundi stultitia est apud Deum scriptum
            est enim conprehendam sapientes in astutia eorum</p>
          <p xml:id="Icor3_20" n="20">et iterum Dominus novit cogitationes sapientium quoniam vanae
            sunt</p>
          <p xml:id="Icor3_21" n="21">itaque nemo glorietur in hominibus omnia enim vestra sunt</p>
          <p xml:id="Icor3_22" n="22">sive Paulus sive Apollo sive Cephas sive mundus sive vita sive
            mors sive praesentia sive futura omnia enim vestra sunt</p>
          <p xml:id="Icor3_23" n="23">vos autem Christi Christus autem Dei</p>
        </div>
        <div xml:id="bible-Icor4" n="4">
          <head>Caput 4</head>
          <p xml:id="Icor4_1" n="1">sic nos existimet homo ut ministros Christi et dispensatores
            mysteriorum Dei</p>
          <p xml:id="Icor4_2" n="2">hic iam quaeritur inter dispensatores ut fidelis quis
            inveniatur</p>
          <p xml:id="Icor4_3" n="3">mihi autem pro minimo est ut a vobis iudicer aut ab humano die
            sed neque me ipsum iudico</p>
          <p xml:id="Icor4_4" n="4">nihil enim mihi conscius sum sed non in hoc iustificatus sum qui
            autem iudicat me Dominus est</p>
          <p xml:id="Icor4_5" n="5">itaque nolite ante tempus iudicare quoadusque veniat Dominus qui
            et inluminabit abscondita tenebrarum et manifestabit consilia cordium et tunc laus erit
            unicuique a Deo</p>
          <p xml:id="Icor4_6" n="6">haec autem fratres transfiguravi in me et Apollo propter vos ut
            in nobis discatis ne supra quam scriptum est unus adversus alterum infletur pro alio</p>
          <p xml:id="Icor4_7" n="7">quis enim te discernit quid autem habes quod non accepisti si
            autem accepisti quid gloriaris quasi non acceperis</p>
          <p xml:id="Icor4_8" n="8">iam saturati estis iam divites facti estis sine nobis regnastis
            et utinam regnaretis ut et nos vobiscum regnaremus</p>
          <p xml:id="Icor4_9" n="9">puto enim Deus nos apostolos novissimos ostendit tamquam morti
            destinatos quia spectaculum facti sumus mundo et angelis et hominibus</p>
          <p xml:id="Icor4_10" n="10">nos stulti propter Christum vos autem prudentes in Christo nos
            infirmi vos autem fortes vos nobiles nos autem ignobiles</p>
          <p xml:id="Icor4_11" n="11">usque in hanc horam et esurimus et sitimus et nudi sumus et
            colaphis caedimur et instabiles sumus</p>
          <p xml:id="Icor4_12" n="12">et laboramus operantes manibus nostris maledicimur et
            benedicimus persecutionem patimur et sustinemus</p>
          <p xml:id="Icor4_13" n="13">blasphemamur et obsecramus tamquam purgamenta huius mundi
            facti sumus omnium peripsima usque adhuc</p>
          <p xml:id="Icor4_14" n="14">non ut confundam vos haec scribo sed ut filios meos carissimos
            moneo</p>
          <p xml:id="Icor4_15" n="15">nam si decem milia pedagogorum habeatis in Christo sed non
            multos patres nam in Christo Iesu per evangelium ego vos genui</p>
          <p xml:id="Icor4_16" n="16">rogo ergo vos imitatores mei estote</p>
          <p xml:id="Icor4_17" n="17">ideo misi ad vos Timotheum qui est filius meus carissimus et
            fidelis in Domino qui vos commonefaciat vias meas quae sunt in Christo sicut ubique in
            omni ecclesia doceo</p>
          <p xml:id="Icor4_18" n="18">tamquam non venturus sim ad vos sic inflati sunt quidam</p>
          <p xml:id="Icor4_19" n="19">veniam autem cito ad vos si Dominus voluerit et cognoscam non
            sermonem eorum qui inflati sunt sed virtutem</p>
          <p xml:id="Icor4_20" n="20">non enim in sermone est regnum Dei sed in virtute</p>
          <p xml:id="Icor4_21" n="21">quid vultis in virga veniam ad vos an in caritate et spiritu
            mansuetudinis</p>
        </div>
        <div xml:id="bible-Icor5" n="5">
          <head>Caput 5</head>
          <p xml:id="Icor5_1" n="1">omnino auditur inter vos fornicatio et talis fornicatio qualis
            nec inter gentes ita ut uxorem patris aliquis habeat</p>
          <p xml:id="Icor5_2" n="2">et vos inflati estis et non magis luctum habuistis ut tollatur
            de medio vestrum qui hoc opus fecit</p>
          <p xml:id="Icor5_3" n="3">ego quidem absens corpore praesens autem spiritu iam iudicavi ut
            praesens eum qui sic operatus est</p>
          <p xml:id="Icor5_4" n="4">in nomine Domini nostri Iesu Christi congregatis vobis et meo
            spiritu cum virtute Domini Iesu</p>
          <p xml:id="Icor5_5" n="5">tradere huiusmodi Satanae in interitum carnis ut spiritus salvus
            sit in die Domini Iesu</p>
          <p xml:id="Icor5_6" n="6">non bona gloriatio vestra nescitis quia modicum fermentum totam
            massam corrumpit</p>
          <p xml:id="Icor5_7" n="7">expurgate vetus fermentum ut sitis nova consparsio sicut estis
            azymi etenim pascha nostrum immolatus est Christus</p>
          <p xml:id="Icor5_8" n="8">itaque epulemur non in fermento veteri neque in fermento
            malitiae et nequitiae sed in azymis sinceritatis et veritatis</p>
          <p xml:id="Icor5_9" n="9">scripsi vobis in epistula ne commisceamini fornicariis</p>
          <p xml:id="Icor5_10" n="10">non utique fornicariis huius mundi aut avaris aut rapacibus
            aut idolis servientibus alioquin debueratis de hoc mundo exisse</p>
          <p xml:id="Icor5_11" n="11">nunc autem scripsi vobis non commisceri si is qui frater
            nominatur est fornicator aut avarus aut idolis serviens aut maledicus aut ebriosus aut
            rapax cum eiusmodi nec cibum sumere</p>
          <p xml:id="Icor5_12" n="12">quid enim mihi de his qui foris sunt iudicare nonne de his qui
            intus sunt vos iudicatis</p>
          <p xml:id="Icor5_13" n="13">nam eos qui foris sunt Deus iudicabit auferte malum ex vobis
            ipsis</p>
        </div>
        <div xml:id="bible-Icor6" n="6">
          <head>Caput 6</head>
          <p xml:id="Icor6_1" n="1">audet aliquis vestrum habens negotium adversus alterum iudicari
            apud iniquos et non apud sanctos</p>
          <p xml:id="Icor6_2" n="2">an nescitis quoniam sancti de mundo iudicabunt et si in vobis
            iudicabitur mundus indigni estis qui de minimis iudicetis</p>
          <p xml:id="Icor6_3" n="3">nescitis quoniam angelos iudicabimus quanto magis saecularia</p>
          <p xml:id="Icor6_4" n="4">saecularia igitur iudicia si habueritis contemptibiles qui sunt
            in ecclesia illos constituite ad iudicandum</p>
          <p xml:id="Icor6_5" n="5">ad verecundiam vestram dico sic non est inter vos sapiens
            quisquam qui possit iudicare inter fratrem suum</p>
          <p xml:id="Icor6_6" n="6">sed frater cum fratre iudicio contendit et hoc apud
            infideles</p>
          <p xml:id="Icor6_7" n="7">iam quidem omnino delictum est in vobis quod iudicia habetis
            inter vos quare non magis iniuriam accipitis quare non magis fraudem patimini</p>
          <p xml:id="Icor6_8" n="8">sed vos iniuriam facitis et fraudatis et hoc fratribus</p>
          <p xml:id="Icor6_9" n="9">an nescitis quia iniqui regnum Dei non possidebunt nolite errare
            neque fornicarii neque idolis servientes neque adulteri</p>
          <p xml:id="Icor6_10" n="10">neque molles neque masculorum concubitores neque fures neque
            avari neque ebriosi neque maledici neque rapaces regnum Dei possidebunt</p>
          <p xml:id="Icor6_11" n="11">et haec quidam fuistis sed abluti estis sed sanctificati estis
            sed iustificati estis in nomine Domini nostri Iesu Christi et in Spiritu Dei nostri</p>
          <p xml:id="Icor6_12" n="12">omnia mihi licent sed non omnia expediunt omnia mihi licent
            sed ego sub nullius redigar potestate</p>
          <p xml:id="Icor6_13" n="13">esca ventri et venter escis Deus autem et hunc et haec
            destruet corpus autem non fornicationi sed Domino et Dominus corpori</p>
          <p xml:id="Icor6_14" n="14">Deus vero et Dominum suscitavit et nos suscitabit per virtutem
            suam</p>
          <p xml:id="Icor6_15" n="15">nescitis quoniam corpora vestra membra Christi sunt tollens
            ergo membra Christi faciam membra meretricis absit</p>
          <p xml:id="Icor6_16" n="16">an nescitis quoniam qui adheret meretrici unum corpus
            efficitur erunt enim inquit duo in carne una</p>
          <p xml:id="Icor6_17" n="17">qui autem adheret Domino unus spiritus est</p>
          <p xml:id="Icor6_18" n="18">fugite fornicationem omne peccatum quodcumque fecerit homo
            extra corpus est qui autem fornicatur in corpus suum peccat</p>
          <p xml:id="Icor6_19" n="19">an nescitis quoniam membra vestra templum est Spiritus Sancti
            qui in vobis est quem habetis a Deo et non estis vestri</p>
          <p xml:id="Icor6_20" n="20">empti enim estis pretio magno glorificate et portate Deum in
            corpore vestro</p>
        </div>
        <div xml:id="bible-Icor7" n="7">
          <head>Caput 7</head>
          <p xml:id="Icor7_1" n="1">de quibus autem scripsistis bonum est homini mulierem non
            tangere</p>
          <p xml:id="Icor7_2" n="2">propter fornicationes autem unusquisque suam uxorem habeat et
            unaquaeque suum virum habeat</p>
          <p xml:id="Icor7_3" n="3">uxori vir debitum reddat similiter autem et uxor viro</p>
          <p xml:id="Icor7_4" n="4">mulier sui corporis potestatem non habet sed vir similiter autem
            et vir sui corporis potestatem non habet sed mulier</p>
          <p xml:id="Icor7_5" n="5">nolite fraudare invicem nisi forte ex consensu ad tempus ut
            vacetis orationi et iterum revertimini in id ipsum ne temptet vos Satanas propter
            incontinentiam vestram</p>
          <p xml:id="Icor7_6" n="6">hoc autem dico secundum indulgentiam non secundum imperium</p>
          <p xml:id="Icor7_7" n="7">volo autem omnes homines esse sicut me ipsum sed unusquisque
            proprium habet donum ex Deo alius quidem sic alius vero sic</p>
          <p xml:id="Icor7_8" n="8">dico autem non nuptis et viduis bonum est illis si sic maneant
            sicut et ego</p>
          <p xml:id="Icor7_9" n="9">quod si non se continent nubant melius est enim nubere quam
            uri</p>
          <p xml:id="Icor7_10" n="10">his autem qui matrimonio iuncti sunt praecipio non ego sed
            Dominus uxorem a viro non discedere</p>
          <p xml:id="Icor7_11" n="11">quod si discesserit manere innuptam aut viro suo reconciliari
            et vir uxorem ne dimittat</p>
          <p xml:id="Icor7_12" n="12">nam ceteris ego dico non Dominus si quis frater uxorem habet
            infidelem et haec consentit habitare cum illo non dimittat illam</p>
          <p xml:id="Icor7_13" n="13">et si qua mulier habet virum infidelem et hic consentit
            habitare cum illa non dimittat virum</p>
          <p xml:id="Icor7_14" n="14">sanctificatus est enim vir infidelis in muliere fideli et
            sanctificata est mulier infidelis per virum fidelem alioquin filii vestri inmundi essent
            nunc autem sancti sunt</p>
          <p xml:id="Icor7_15" n="15">quod si infidelis discedit discedat non est enim servituti
            subiectus frater aut soror in eiusmodi in pace autem vocavit nos Deus</p>
          <p xml:id="Icor7_16" n="16">unde enim scis mulier si virum salvum facies aut unde scis vir
            si mulierem salvam facies</p>
          <p xml:id="Icor7_17" n="17">nisi unicuique sicut divisit Dominus unumquemque sicut vocavit
            Deus ita ambulet et sic in omnibus ecclesiis doceo</p>
          <p xml:id="Icor7_18" n="18">circumcisus aliquis vocatus est non adducat praeputium in
            praeputio aliquis vocatus est non circumcidatur</p>
          <p xml:id="Icor7_19" n="19">circumcisio nihil est et praeputium nihil est sed observatio
            mandatorum Dei</p>
          <p xml:id="Icor7_20" n="20">unusquisque in qua vocatione vocatus est in ea permaneat</p>
          <p xml:id="Icor7_21" n="21">servus vocatus es non sit tibi curae sed et si potes liber
            fieri magis utere</p>
          <p xml:id="Icor7_22" n="22">qui enim in Domino vocatus est servus libertus est Domini
            similiter qui liber vocatus est servus est Christi</p>
          <p xml:id="Icor7_23" n="23">pretio empti estis nolite fieri servi hominum</p>
          <p xml:id="Icor7_24" n="24">unusquisque in quo vocatus est fratres in hoc maneat apud
            Deum</p>
          <p xml:id="Icor7_25" n="25">de virginibus autem praeceptum Domini non habeo consilium
            autem do tamquam misericordiam consecutus a Domino ut sim fidelis</p>
          <p xml:id="Icor7_26" n="26">existimo ergo hoc bonum esse propter instantem necessitatem
            quoniam bonum est homini sic esse</p>
          <p xml:id="Icor7_27" n="27">alligatus es uxori noli quaerere solutionem solutus es ab
            uxore noli quaerere uxorem</p>
          <p xml:id="Icor7_28" n="28">si autem acceperis uxorem non peccasti et si nupserit virgo
            non peccavit tribulationem tamen carnis habebunt huiusmodi ego autem vobis parco</p>
          <p xml:id="Icor7_29" n="29">hoc itaque dico fratres tempus breve est reliquum est ut qui
            habent uxores tamquam non habentes sint</p>
          <p xml:id="Icor7_30" n="30">et qui flent tamquam non flentes et qui gaudent tamquam non
            gaudentes et qui emunt tamquam non possidentes</p>
          <p xml:id="Icor7_31" n="31">et qui utuntur hoc mundo tamquam non utantur praeterit enim
            figura huius mundi</p>
          <p xml:id="Icor7_32" n="32">volo autem vos sine sollicitudine esse qui sine uxore est
            sollicitus est quae Domini sunt quomodo placeat Deo</p>
          <p xml:id="Icor7_33" n="33">qui autem cum uxore est sollicitus est quae sunt mundi quomodo
            placeat uxori et divisus est</p>
          <p xml:id="Icor7_34" n="34">et mulier innupta et virgo cogitat quae Domini sunt ut sit
            sancta et corpore et spiritu quae autem nupta est cogitat quae sunt mundi quomodo
            placeat viro</p>
          <p xml:id="Icor7_35" n="35">porro hoc ad utilitatem vestram dico non ut laqueum vobis
            iniciam sed ad id quod honestum est et quod facultatem praebeat sine inpedimento Dominum
            observandi</p>
          <p xml:id="Icor7_36" n="36">si quis autem turpem se videri existimat super virgine sua
            quod sit superadulta et ita oportet fieri quod vult faciat non peccat nubat</p>
          <p xml:id="Icor7_37" n="37">nam qui statuit in corde suo firmus non habens necessitatem
            potestatem autem habet suae voluntatis et hoc iudicavit in corde suo servare virginem
            suam bene facit</p>
          <p xml:id="Icor7_38" n="38">igitur et qui matrimonio iungit virginem suam bene facit et
            qui non iungit melius facit</p>
          <p xml:id="Icor7_39" n="39">mulier alligata est quanto tempore vir eius vivit quod si
            dormierit vir eius liberata est cui vult nubat tantum in Domino</p>
          <p xml:id="Icor7_40" n="40">beatior autem erit si sic permanserit secundum meum consilium
            puto autem quod et ego Spiritum Dei habeo</p>
        </div>
        <div xml:id="bible-Icor8" n="8">
          <head>Caput 8</head>
          <p xml:id="Icor8_1" n="1">de his autem quae idolis sacrificantur scimus quia omnes
            scientiam habemus scientia inflat caritas vero aedificat</p>
          <p xml:id="Icor8_2" n="2">si quis se existimat scire aliquid nondum cognovit quemadmodum
            oporteat eum scire</p>
          <p xml:id="Icor8_3" n="3">si quis autem diligit Deum hic cognitus est ab eo</p>
          <p xml:id="Icor8_4" n="4">de escis autem quae idolis immolantur scimus quia nihil est
            idolum in mundo et quod nullus Deus nisi unus</p>
          <p xml:id="Icor8_5" n="5">nam et si sunt qui dicantur dii sive in caelo sive in terra
            siquidem sunt dii multi et domini multi</p>
          <p xml:id="Icor8_6" n="6">nobis tamen unus Deus Pater ex quo omnia et nos in illum et unus
            Dominus Iesus Christus per quem omnia et nos per ipsum</p>
          <p xml:id="Icor8_7" n="7">sed non in omnibus est scientia quidam autem conscientia usque
            nunc idoli quasi idolothytum manducant et conscientia ipsorum cum sit infirma
            polluitur</p>
          <p xml:id="Icor8_8" n="8">esca autem nos non commendat Deo neque si non manducaverimus
            deficiemus neque si manducaverimus abundabimus</p>
          <p xml:id="Icor8_9" n="9">videte autem ne forte haec licentia vestra offendiculum fiat
            infirmibus</p>
          <p xml:id="Icor8_10" n="10">si enim quis viderit eum qui habet scientiam in idolio
            recumbentem nonne conscientia eius cum sit infirma aedificabitur ad manducandum
            idolothyta</p>
          <p xml:id="Icor8_11" n="11">et peribit infirmus in tua scientia frater propter quem
            Christus mortuus est</p>
          <p xml:id="Icor8_12" n="12">sic autem peccantes in fratres et percutientes conscientiam
            eorum infirmam in Christo peccatis</p>
          <p xml:id="Icor8_13" n="13">quapropter si esca scandalizat fratrem meum non manducabo
            carnem in aeternum ne fratrem meum scandalizem</p>
        </div>
        <div xml:id="bible-Icor9" n="9">
          <head>Caput 9</head>
          <p xml:id="Icor9_1" n="1">non sum liber non sum apostolus nonne Iesum Dominum nostrum vidi
            non opus meum vos estis in Domino</p>
          <p xml:id="Icor9_2" n="2">si aliis non sum apostolus sed tamen vobis sum nam signaculum
            apostolatus mei vos estis in Domino</p>
          <p xml:id="Icor9_3" n="3">mea defensio apud eos qui me interrogant haec est</p>
          <p xml:id="Icor9_4" n="4">numquid non habemus potestatem manducandi et bibendi</p>
          <p xml:id="Icor9_5" n="5">numquid non habemus potestatem sororem mulierem circumducendi
            sicut et ceteri apostoli et fratres Domini et Cephas</p>
          <p xml:id="Icor9_6" n="6">aut solus ego et Barnabas non habemus potestatem hoc
            operandi</p>
          <p xml:id="Icor9_7" n="7">quis militat suis stipendiis umquam quis plantat vineam et
            fructum eius non edit quis pascit gregem et de lacte gregis non manducat</p>
          <p xml:id="Icor9_8" n="8">numquid secundum hominem haec dico an et lex haec non dicit</p>
          <p xml:id="Icor9_9" n="9">scriptum est enim in lege Mosi non alligabis os bovi trituranti
            numquid de bubus cura est Deo</p>
          <p xml:id="Icor9_10" n="10">an propter nos utique dicit nam propter nos scripta sunt
            quoniam debet in spe qui arat arare et qui triturat in spe fructus percipiendi</p>
          <p xml:id="Icor9_11" n="11">si nos vobis spiritalia seminavimus magnum est si nos carnalia
            vestra metamus</p>
          <p xml:id="Icor9_12" n="12">si alii potestatis vestrae participes sunt non potius nos sed
            non usi sumus hac potestate sed omnia sustinemus ne quod offendiculum demus evangelio
            Christi</p>
          <p xml:id="Icor9_13" n="13">nescitis quoniam qui in sacrario operantur quae de sacrario
            sunt edunt qui altario deserviunt cum altario participantur</p>
          <p xml:id="Icor9_14" n="14">ita et Dominus ordinavit his qui evangelium adnuntiant de
            evangelio vivere</p>
          <p xml:id="Icor9_15" n="15">ego autem nullo horum usus sum non scripsi autem haec ut ita
            fiant in me bonum est enim mihi magis mori quam ut gloriam meam quis evacuet</p>
          <p xml:id="Icor9_16" n="16">nam si evangelizavero non est mihi gloria necessitas enim mihi
            incumbit vae enim mihi est si non evangelizavero</p>
          <p xml:id="Icor9_17" n="17">si enim volens hoc ago mercedem habeo si autem invitus
            dispensatio mihi credita est</p>
          <p xml:id="Icor9_18" n="18">quae est ergo merces mea ut evangelium praedicans sine sumptu
            ponam evangelium ut non abutar potestate mea in evangelio</p>
          <p xml:id="Icor9_19" n="19">nam cum liber essem ex omnibus omnium me servum feci ut plures
            lucri facerem</p>
          <p xml:id="Icor9_20" n="20">et factus sum Iudaeis tamquam Iudaeus ut Iudaeos lucrarer</p>
          <p xml:id="Icor9_21" n="21">his qui sub lege sunt quasi sub lege essem cum ipse non essem
            sub lege ut eos qui sub lege erant lucri facerem his qui sine lege erant tamquam sine
            lege essem cum sine lege Dei non essem sed in lege essem Christi ut lucri facerem eos
            qui sine lege erant</p>
          <p xml:id="Icor9_22" n="22">factus sum infirmis infirmus ut infirmos lucri facerem omnibus
            omnia factus sum ut omnes facerem salvos</p>
          <p xml:id="Icor9_23" n="23">omnia autem facio propter evangelium ut particeps eius
            efficiar</p>
          <p xml:id="Icor9_24" n="24">nescitis quod hii qui in stadio currunt omnes quidem currunt
            sed unus accipit bravium sic currite ut conprehendatis</p>
          <p xml:id="Icor9_25" n="25">omnis autem qui in agone contendit ab omnibus se abstinet et
            illi quidem ut corruptibilem coronam accipiant nos autem incorruptam</p>
          <p xml:id="Icor9_26" n="26">ego igitur sic curro non quasi in incertum sic pugno non quasi
            aerem verberans</p>
          <p xml:id="Icor9_27" n="27">sed castigo corpus meum et in servitutem redigo ne forte cum
            aliis praedicaverim ipse reprobus efficiar</p>
        </div>
        <div xml:id="bible-Icor10" n="10">
          <head>Caput 10</head>
          <p xml:id="Icor10_1" n="1">nolo enim vos ignorare fratres quoniam patres nostri omnes sub
            nube fuerunt et omnes mare transierunt</p>
          <p xml:id="Icor10_2" n="2">et omnes in Mose baptizati sunt in nube et in mari</p>
          <p xml:id="Icor10_3" n="3">et omnes eandem escam spiritalem manducaverunt</p>
          <p xml:id="Icor10_4" n="4">et omnes eundem potum spiritalem biberunt bibebant autem de
            spiritali consequenti eos petra petra autem erat Christus</p>
          <p xml:id="Icor10_5" n="5">sed non in pluribus eorum beneplacitum est Deo nam prostrati
            sunt in deserto</p>
          <p xml:id="Icor10_6" n="6">haec autem in figura facta sunt nostri ut non simus
            concupiscentes malorum sicut et illi concupierunt</p>
          <p xml:id="Icor10_7" n="7">neque idolorum cultores efficiamini sicut quidam ex ipsis
            quemadmodum scriptum est sedit populus manducare et bibere et surrexerunt ludere</p>
          <p xml:id="Icor10_8" n="8">neque fornicemur sicut quidam ex ipsis fornicati sunt et
            ceciderunt una die viginti tria milia</p>
          <p xml:id="Icor10_9" n="9">neque temptemus Christum sicut quidam eorum temptaverunt et a
            serpentibus perierunt</p>
          <p xml:id="Icor10_10" n="10">neque murmuraveritis sicut quidam eorum murmuraverunt et
            perierunt ab exterminatore</p>
          <p xml:id="Icor10_11" n="11">haec autem omnia in figura contingebant illis scripta sunt
            autem ad correptionem nostram in quos fines saeculorum devenerunt</p>
          <p xml:id="Icor10_12" n="12">itaque qui se existimat stare videat ne cadat</p>
          <p xml:id="Icor10_13" n="13">temptatio vos non adprehendat nisi humana fidelis autem Deus
            qui non patietur vos temptari super id quod potestis sed faciet cum temptatione etiam
            proventum ut possitis sustinere</p>
          <p xml:id="Icor10_14" n="14">propter quod carissimi mihi fugite ab idolorum cultura</p>
          <p xml:id="Icor10_15" n="15">ut prudentibus loquor vos iudicate quod dico</p>
          <p xml:id="Icor10_16" n="16">calicem benedictionis cui benedicimus nonne communicatio
            sanguinis Christi est et panis quem frangimus nonne participatio corporis Domini est</p>
          <p xml:id="Icor10_17" n="17">quoniam unus panis unum corpus multi sumus omnes quidem de
            uno pane participamur</p>
          <p xml:id="Icor10_18" n="18">videte Israhel secundum carnem nonne qui edunt hostias
            participes sunt altaris</p>
          <p xml:id="Icor10_19" n="19">quid ergo dico quod idolis immolatum sit aliquid aut quod
            idolum sit aliquid</p>
          <p xml:id="Icor10_20" n="20">sed quae immolant gentes daemoniis immolant et non Deo nolo
            autem vos socios fieri daemoniorum non potestis calicem Domini bibere et calicem
            daemoniorum</p>
          <p xml:id="Icor10_21" n="21">non potestis mensae Domini participes esse et mensae
            daemoniorum</p>
          <p xml:id="Icor10_22" n="22">an aemulamur Dominum numquid fortiores illo sumus omnia
            licent sed non omnia expediunt</p>
          <p xml:id="Icor10_23" n="23">omnia licent sed non omnia aedificant</p>
          <p xml:id="Icor10_24" n="24">nemo quod suum est quaerat sed quod alterius</p>
          <p xml:id="Icor10_25" n="25">omne quod in macello venit manducate nihil interrogantes
            propter conscientiam</p>
          <p xml:id="Icor10_26" n="26">Domini est terra et plenitudo eius</p>
          <p xml:id="Icor10_27" n="27">si quis vocat vos infidelium et vultis ire omne quod vobis
            adponitur manducate nihil interrogantes propter conscientiam</p>
          <p xml:id="Icor10_28" n="28">si quis autem dixerit hoc immolaticium est idolis nolite
            manducare propter illum qui indicavit et propter conscientiam</p>
          <p xml:id="Icor10_29" n="29">conscientiam autem dico non tuam sed alterius ut quid enim
            libertas mea iudicatur ab alia conscientia</p>
          <p xml:id="Icor10_30" n="30">si ego cum gratia participo quid blasphemor pro eo quod
            gratias ago</p>
          <p xml:id="Icor10_31" n="31">sive ergo manducatis sive bibitis vel aliud quid facitis
            omnia in gloriam Dei facite</p>
          <p xml:id="Icor10_32" n="32">sine offensione estote Iudaeis et gentilibus et ecclesiae
            Dei</p>
          <p xml:id="Icor10_33" n="33">sicut et ego per omnia omnibus placeo non quaerens quod mihi
            utile est sed quod multis ut salvi fiant</p>
        </div>
        <div xml:id="bible-Icor11" n="11">
          <head>Caput 11</head>
          <p xml:id="Icor11_1" n="1">imitatores mei estote sicut et ego Christi</p>
          <p xml:id="Icor11_2" n="2">laudo autem vos fratres quod omnia mei memores estis et sicut
            tradidi vobis praecepta mea tenetis</p>
          <p xml:id="Icor11_3" n="3">volo autem vos scire quod omnis viri caput Christus est caput
            autem mulieris vir caput vero Christi Deus</p>
          <p xml:id="Icor11_4" n="4">omnis vir orans aut prophetans velato capite deturpat caput
            suum</p>
          <p xml:id="Icor11_5" n="5">omnis autem mulier orans aut prophetans non velato capite
            deturpat caput suum unum est enim atque si decalvetur</p>
          <p xml:id="Icor11_6" n="6">nam si non velatur mulier et tondeatur si vero turpe est
            mulieri tonderi aut decalvari velet caput suum</p>
          <p xml:id="Icor11_7" n="7">vir quidem non debet velare caput quoniam imago et gloria est
            Dei mulier autem gloria viri est</p>
          <p xml:id="Icor11_8" n="8">non enim vir ex muliere est sed mulier ex viro</p>
          <p xml:id="Icor11_9" n="9">etenim non est creatus vir propter mulierem sed mulier propter
            virum</p>
          <p xml:id="Icor11_10" n="10">ideo debet mulier potestatem habere supra caput propter
            angelos</p>
          <p xml:id="Icor11_11" n="11">verumtamen neque vir sine muliere neque mulier sine viro in
            Domino</p>
          <p xml:id="Icor11_12" n="12">nam sicut mulier de viro ita et vir per mulierem omnia autem
            ex Deo</p>
          <p xml:id="Icor11_13" n="13">vos ipsi iudicate decet mulierem non velatam orare Deum</p>
          <p xml:id="Icor11_14" n="14">nec ipsa natura docet vos quod vir quidem si comam nutriat
            ignominia est illi</p>
          <p xml:id="Icor11_15" n="15">mulier vero si comam nutriat gloria est illi quoniam capilli
            pro velamine ei dati sunt</p>
          <p xml:id="Icor11_16" n="16">si quis autem videtur contentiosus esse nos talem
            consuetudinem non habemus neque ecclesiae Dei</p>
          <p xml:id="Icor11_17" n="17">hoc autem praecipio non laudans quod non in melius sed in
            deterius convenitis</p>
          <p xml:id="Icor11_18" n="18">primum quidem convenientibus vobis in ecclesia audio
            scissuras esse et ex parte credo</p>
          <p xml:id="Icor11_19" n="19">nam oportet et hereses esse ut et qui probati sunt manifesti
            fiant in vobis</p>
          <p xml:id="Icor11_20" n="20">convenientibus ergo vobis in unum iam non est dominicam cenam
            manducare</p>
          <p xml:id="Icor11_21" n="21">unusquisque enim suam cenam praesumit ad manducandum et alius
            quidem esurit alius autem ebrius est</p>
          <p xml:id="Icor11_22" n="22">numquid domos non habetis ad manducandum et bibendum aut
            ecclesiam Dei contemnitis et confunditis eos qui non habent quid dicam vobis laudo vos
            in hoc non laudo</p>
          <p xml:id="Icor11_23" n="23">ego enim accepi a Domino quod et tradidi vobis quoniam
            Dominus Iesus in qua nocte tradebatur accepit panem</p>
          <p xml:id="Icor11_24" n="24">et gratias agens fregit et dixit hoc est corpus meum pro
            vobis hoc facite in meam commemorationem</p>
          <p xml:id="Icor11_25" n="25">similiter et calicem postquam cenavit dicens hic calix novum
            testamentum est in meo sanguine hoc facite quotienscumque bibetis in meam
            commemorationem</p>
          <p xml:id="Icor11_26" n="26">quotienscumque enim manducabitis panem hunc et calicem
            bibetis mortem Domini adnuntiatis donec veniat</p>
          <p xml:id="Icor11_27" n="27">itaque quicumque manducaverit panem vel biberit calicem
            Domini indigne reus erit corporis et sanguinis Domini</p>
          <p xml:id="Icor11_28" n="28">probet autem se ipsum homo et sic de pane illo edat et de
            calice bibat</p>
          <p xml:id="Icor11_29" n="29">qui enim manducat et bibit indigne iudicium sibi manducat et
            bibit non diiudicans corpus</p>
          <p xml:id="Icor11_30" n="30">ideo inter vos multi infirmes et inbecilles et dormiunt
            multi</p>
          <p xml:id="Icor11_31" n="31">quod si nosmet ipsos diiudicaremus non utique iudicaremur</p>
          <p xml:id="Icor11_32" n="32">dum iudicamur autem a Domino corripimur ut non cum hoc mundo
            damnemur</p>
          <p xml:id="Icor11_33" n="33">itaque fratres mei cum convenitis ad manducandum invicem
            expectate</p>
          <p xml:id="Icor11_34" n="34">si quis esurit domi manducet ut non in iudicium conveniatis
            cetera autem cum venero disponam</p>
        </div>
        <div xml:id="bible-Icor12" n="12">
          <head>Caput 12</head>
          <p xml:id="Icor12_1" n="1">de spiritalibus autem nolo vos ignorare fratres</p>
          <p xml:id="Icor12_2" n="2">scitis quoniam cum gentes essetis ad simulacra muta prout
            ducebamini euntes</p>
          <p xml:id="Icor12_3" n="3">ideo notum vobis facio quod nemo in Spiritu Dei loquens dicit
            anathema Iesu et nemo potest dicere Dominus Iesus nisi in Spiritu Sancto</p>
          <p xml:id="Icor12_4" n="4">divisiones vero gratiarum sunt idem autem Spiritus</p>
          <p xml:id="Icor12_5" n="5">et divisiones ministrationum sunt idem autem Dominus</p>
          <p xml:id="Icor12_6" n="6">et divisiones operationum sunt idem vero Deus qui operatur
            omnia in omnibus</p>
          <p xml:id="Icor12_7" n="7">unicuique autem datur manifestatio Spiritus ad utilitatem</p>
          <p xml:id="Icor12_8" n="8">alii quidem per Spiritum datur sermo sapientiae alii autem
            sermo scientiae secundum eundem Spiritum</p>
          <p xml:id="Icor12_9" n="9">alteri fides in eodem Spiritu alii gratia sanitatum in uno
            Spiritu</p>
          <p xml:id="Icor12_10" n="10">alii operatio virtutum alii prophetatio alii discretio
            spirituum alii genera linguarum alii interpretatio sermonum</p>
          <p xml:id="Icor12_11" n="11">haec autem omnia operatur unus atque idem Spiritus dividens
            singulis prout vult</p>
          <p xml:id="Icor12_12" n="12">sicut enim corpus unum est et membra habet multa omnia autem
            membra corporis cum sint multa unum corpus sunt ita et Christus</p>
          <p xml:id="Icor12_13" n="13">etenim in uno Spiritu omnes nos in unum corpus baptizati
            sumus sive Iudaei sive gentiles sive servi sive liberi et omnes unum Spiritum potati
            sumus</p>
          <p xml:id="Icor12_14" n="14">nam et corpus non est unum membrum sed multa</p>
          <p xml:id="Icor12_15" n="15">si dixerit pes quoniam non sum manus non sum de corpore non
            ideo non est de corpore</p>
          <p xml:id="Icor12_16" n="16">et si dixerit auris quia non sum oculus non sum de corpore
            non ideo non est de corpore</p>
          <p xml:id="Icor12_17" n="17">si totum corpus oculus ubi auditus si totum auditus ubi
            odoratus</p>
          <p xml:id="Icor12_18" n="18">nunc autem posuit Deus membra unumquodque eorum in corpore
            sicut voluit</p>
          <p xml:id="Icor12_19" n="19">quod si essent omnia unum membrum ubi corpus</p>
          <p xml:id="Icor12_20" n="20">nunc autem multa quidem membra unum autem corpus</p>
          <p xml:id="Icor12_21" n="21">non potest dicere oculus manui opera tua non indigeo aut
            iterum caput pedibus non estis mihi necessarii</p>
          <p xml:id="Icor12_22" n="22">sed multo magis quae videntur membra corporis infirmiora esse
            necessariora sunt</p>
          <p xml:id="Icor12_23" n="23">et quae putamus ignobiliora membra esse corporis his honorem
            abundantiorem circumdamus et quae inhonesta sunt nostra abundantiorem honestatem
            habent</p>
          <p xml:id="Icor12_24" n="24">honesta autem nostra nullius egent sed Deus temperavit corpus
            ei cui deerat abundantiorem tribuendo honorem</p>
          <p xml:id="Icor12_25" n="25">ut non sit scisma in corpore sed id ipsum pro invicem
            sollicita sint membra</p>
          <p xml:id="Icor12_26" n="26">et si quid patitur unum membrum conpatiuntur omnia membra
            sive gloriatur unum membrum congaudent omnia membra</p>
          <p xml:id="Icor12_27" n="27">vos autem estis corpus Christi et membra de membro</p>
          <p xml:id="Icor12_28" n="28">et quosdam quidem posuit Deus in ecclesia primum apostolos
            secundo prophetas tertio doctores deinde virtutes exin gratias curationum opitulationes
            gubernationes genera linguarum</p>
          <p xml:id="Icor12_29" n="29">numquid omnes apostoli numquid omnes prophetae numquid omnes
            doctores</p>
          <p xml:id="Icor12_30" n="30">numquid omnes virtutes numquid omnes gratiam habent
            curationum numquid omnes linguis loquuntur numquid omnes interpretantur</p>
          <p xml:id="Icor12_31" n="31">aemulamini autem charismata maiora et adhuc excellentiorem
            viam vobis demonstro</p>
        </div>
        <div xml:id="bible-Icor13" n="13">
          <head>Caput 13</head>
          <p xml:id="Icor13_1" n="1">si linguis hominum loquar et angelorum caritatem autem non
            habeam factus sum velut aes sonans aut cymbalum tinniens</p>
          <p xml:id="Icor13_2" n="2">et si habuero prophetiam et noverim mysteria omnia et omnem
            scientiam et habuero omnem fidem ita ut montes transferam caritatem autem non habuero
            nihil sum</p>
          <p xml:id="Icor13_3" n="3">et si distribuero in cibos pauperum omnes facultates meas et si
            tradidero corpus meum ut ardeam caritatem autem non habuero nihil mihi prodest</p>
          <p xml:id="Icor13_4" n="4">caritas patiens est benigna est caritas non aemulatur non agit
            perperam non inflatur</p>
          <p xml:id="Icor13_5" n="5">non est ambitiosa non quaerit quae sua sunt non inritatur non
            cogitat malum</p>
          <p xml:id="Icor13_6" n="6">non gaudet super iniquitatem congaudet autem veritati</p>
          <p xml:id="Icor13_7" n="7">omnia suffert omnia credit omnia sperat omnia sustinet</p>
          <p xml:id="Icor13_8" n="8">caritas numquam excidit sive prophetiae evacuabuntur sive
            linguae cessabunt sive scientia destruetur</p>
          <p xml:id="Icor13_9" n="9">ex parte enim cognoscimus et ex parte prophetamus</p>
          <p xml:id="Icor13_10" n="10">cum autem venerit quod perfectum est evacuabitur quod ex
            parte est</p>
          <p xml:id="Icor13_11" n="11">cum essem parvulus loquebar ut parvulus sapiebam ut parvulus
            cogitabam ut parvulus quando factus sum vir evacuavi quae erant parvuli</p>
          <p xml:id="Icor13_12" n="12">videmus nunc per speculum in enigmate tunc autem facie ad
            faciem nunc cognosco ex parte tunc autem cognoscam sicut et cognitus sum</p>
          <p xml:id="Icor13_13" n="13">nunc autem manet fides spes caritas tria haec maior autem his
            est caritas</p>
        </div>
        <div xml:id="bible-Icor14" n="14">
          <head>Caput 14</head>
          <p xml:id="Icor14_1" n="1">sectamini caritatem aemulamini spiritalia magis autem ut
            prophetetis</p>
          <p xml:id="Icor14_2" n="2">qui enim loquitur lingua non hominibus loquitur sed Deo nemo
            enim audit Spiritu autem loquitur mysteria</p>
          <p xml:id="Icor14_3" n="3">nam qui prophetat hominibus loquitur aedificationem et
            exhortationem et consolationes</p>
          <p xml:id="Icor14_4" n="4">qui loquitur lingua semet ipsum aedificat qui autem prophetat
            ecclesiam aedificat</p>
          <p xml:id="Icor14_5" n="5">volo autem omnes vos loqui linguis magis autem prophetare nam
            maior est qui prophetat quam qui loquitur linguis nisi si forte ut interpretetur ut
            ecclesia aedificationem accipiat</p>
          <p xml:id="Icor14_6" n="6">nunc autem fratres si venero ad vos linguis loquens quid vobis
            prodero nisi si vobis loquar aut in revelatione aut scientia aut prophetia aut in
            doctrina</p>
          <p xml:id="Icor14_7" n="7">tamen quae sine anima sunt vocem dantia sive tibia sive cithara
            nisi distinctionem sonituum dederint quomodo scietur quod canitur aut quod
            citharizatur</p>
          <p xml:id="Icor14_8" n="8">etenim si incertam vocem det tuba quis parabit se ad bellum</p>
          <p xml:id="Icor14_9" n="9">ita et vos per linguam nisi manifestum sermonem dederitis
            quomodo scietur id quod dicitur eritis enim in aera loquentes</p>
          <p xml:id="Icor14_10" n="10">tam multa ut puta genera linguarum sunt in mundo et nihil
            sine voce est</p>
          <p xml:id="Icor14_11" n="11">si ergo nesciero virtutem vocis ero ei cui loquor barbarus et
            qui loquitur mihi barbarus</p>
          <p xml:id="Icor14_12" n="12">sic et vos quoniam aemulatores estis spirituum ad
            aedificationem ecclesiae quaerite ut abundetis</p>
          <p xml:id="Icor14_13" n="13">et ideo qui loquitur lingua oret ut interpretetur</p>
          <p xml:id="Icor14_14" n="14">nam si orem lingua spiritus meus orat mens autem mea sine
            fructu est</p>
          <p xml:id="Icor14_15" n="15">quid ergo est orabo spiritu orabo et mente psallam spiritu
            psallam et mente</p>
          <p xml:id="Icor14_16" n="16">ceterum si benedixeris spiritu qui supplet locum idiotae
            quomodo dicet amen super tuam benedictionem quoniam quid dicas nescit</p>
          <p xml:id="Icor14_17" n="17">nam tu quidem bene gratias agis sed alter non aedificatur</p>
          <p xml:id="Icor14_18" n="18">gratias ago Deo quod omnium vestrum lingua loquor</p>
          <p xml:id="Icor14_19" n="19">sed in ecclesia volo quinque verba sensu meo loqui ut et
            alios instruam quam decem milia verborum in lingua</p>
          <p xml:id="Icor14_20" n="20">fratres nolite pueri effici sensibus sed malitia parvuli
            estote sensibus autem perfecti estote</p>
          <p xml:id="Icor14_21" n="21">in lege scriptum est quoniam in aliis linguis et labiis aliis
            loquar populo huic et nec sic exaudient me dicit Dominus</p>
          <p xml:id="Icor14_22" n="22">itaque linguae in signum sunt non fidelibus sed infidelibus
            prophetia autem non infidelibus sed fidelibus</p>
          <p xml:id="Icor14_23" n="23">si ergo conveniat universa ecclesia in unum et omnes linguis
            loquantur intrent autem idiotae aut infideles nonne dicent quod insanitis</p>
          <p xml:id="Icor14_24" n="24">si autem omnes prophetent intret autem quis infidelis vel
            idiota convincitur ab omnibus diiudicatur ab omnibus</p>
          <p xml:id="Icor14_25" n="25">occulta cordis eius manifesta fiunt et ita cadens in faciem
            adorabit Deum pronuntians quod vere Deus in vobis est</p>
          <p xml:id="Icor14_26" n="26">quid ergo est fratres cum convenitis unusquisque vestrum
            psalmum habet doctrinam habet apocalypsin habet linguam habet interpretationem habet
            omnia ad aedificationem fiant</p>
          <p xml:id="Icor14_27" n="27">sive lingua quis loquitur secundum duos aut ut multum tres et
            per partes et unus interpretetur</p>
          <p xml:id="Icor14_28" n="28">si autem non fuerit interpres taceat in ecclesia sibi autem
            loquatur et Deo</p>
          <p xml:id="Icor14_29" n="29">prophetae duo aut tres dicant et ceteri diiudicent</p>
          <p xml:id="Icor14_30" n="30">quod si alii revelatum fuerit sedenti prior taceat</p>
          <p xml:id="Icor14_31" n="31">potestis enim omnes per singulos prophetare ut omnes discant
            et omnes exhortentur</p>
          <p xml:id="Icor14_32" n="32">et spiritus prophetarum prophetis subiecti sunt</p>
          <p xml:id="Icor14_33" n="33">non enim est dissensionis Deus sed pacis sicut in omnibus
            ecclesiis sanctorum</p>
          <p xml:id="Icor14_34" n="34">mulieres in ecclesiis taceant non enim permittitur eis loqui
            sed subditas esse sicut et lex dicit</p>
          <p xml:id="Icor14_35" n="35">si quid autem volunt discere domi viros suos interrogent
            turpe est enim mulieri loqui in ecclesia</p>
          <p xml:id="Icor14_36" n="36">an a vobis verbum Dei processit aut in vos solos pervenit</p>
          <p xml:id="Icor14_37" n="37">si quis videtur propheta esse aut spiritalis cognoscat quae
            scribo vobis quia Domini sunt mandata</p>
          <p xml:id="Icor14_38" n="38">si quis autem ignorat ignorabitur</p>
          <p xml:id="Icor14_39" n="39">itaque fratres aemulamini prophetare et loqui linguis nolite
            prohibere</p>
          <p xml:id="Icor14_40" n="40">omnia autem honeste et secundum ordinem fiant</p>
        </div>
        <div xml:id="bible-Icor15" n="15">
          <head>Caput 15</head>
          <p xml:id="Icor15_1" n="1">notum autem vobis facio fratres evangelium quod praedicavi
            vobis quod et accepistis in quo et statis</p>
          <p xml:id="Icor15_2" n="2">per quod et salvamini qua ratione praedicaverim vobis si
            tenetis nisi si frustra credidistis</p>
          <p xml:id="Icor15_3" n="3">tradidi enim vobis in primis quod et accepi quoniam Christus
            mortuus est pro peccatis nostris secundum scripturas</p>
          <p xml:id="Icor15_4" n="4">et quia sepultus est et quia resurrexit tertia die secundum
            scripturas</p>
          <p xml:id="Icor15_5" n="5">et quia visus est Cephae et post haec undecim</p>
          <p xml:id="Icor15_6" n="6">deinde visus est plus quam quingentis fratribus simul ex quibus
            multi manent usque adhuc quidam autem dormierunt</p>
          <p xml:id="Icor15_7" n="7">deinde visus est Iacobo deinde apostolis omnibus</p>
          <p xml:id="Icor15_8" n="8">novissime autem omnium tamquam abortivo visus est et mihi</p>
          <p xml:id="Icor15_9" n="9">ego enim sum minimus apostolorum qui non sum dignus vocari
            apostolus quoniam persecutus sum ecclesiam Dei</p>
          <p xml:id="Icor15_10" n="10">gratia autem Dei sum id quod sum et gratia eius in me vacua
            non fuit sed abundantius illis omnibus laboravi non ego autem sed gratia Dei mecum</p>
          <p xml:id="Icor15_11" n="11">sive enim ego sive illi sic praedicamus et sic
            credidistis</p>
          <p xml:id="Icor15_12" n="12">si autem Christus praedicatur quod resurrexit a mortuis
            quomodo quidam dicunt in vobis quoniam resurrectio mortuorum non est</p>
          <p xml:id="Icor15_13" n="13">si autem resurrectio mortuorum non est neque Christus
            resurrexit</p>
          <p xml:id="Icor15_14" n="14">si autem Christus non resurrexit inanis est ergo praedicatio
            nostra inanis est et fides vestra</p>
          <p xml:id="Icor15_15" n="15">invenimur autem et falsi testes Dei quoniam testimonium
            diximus adversus Deum quod suscitaverit Christum quem non suscitavit si mortui non
            resurgunt</p>
          <p xml:id="Icor15_16" n="16">nam si mortui non resurgunt neque Christus resurrexit</p>
          <p xml:id="Icor15_17" n="17">quod si Christus non resurrexit vana est fides vestra adhuc
            enim estis in peccatis vestris</p>
          <p xml:id="Icor15_18" n="18">ergo et qui dormierunt in Christo perierunt</p>
          <p xml:id="Icor15_19" n="19">si in hac vita tantum in Christo sperantes sumus
            miserabiliores sumus omnibus hominibus</p>
          <p xml:id="Icor15_20" n="20">nunc autem Christus resurrexit a mortuis primitiae
            dormientium</p>
          <p xml:id="Icor15_21" n="21">quoniam enim per hominem mors et per hominem resurrectio
            mortuorum</p>
          <p xml:id="Icor15_22" n="22">et sicut in Adam omnes moriuntur ita et in Christo omnes
            vivificabuntur</p>
          <p xml:id="Icor15_23" n="23">unusquisque autem in suo ordine primitiae Christus deinde hii
            qui sunt Christi in adventu eius</p>
          <p xml:id="Icor15_24" n="24">deinde finis cum tradiderit regnum Deo et Patri cum
            evacuaverit omnem principatum et potestatem et virtutem</p>
          <p xml:id="Icor15_25" n="25">oportet autem illum regnare donec ponat omnes inimicos sub
            pedibus eius</p>
          <p xml:id="Icor15_26" n="26">novissima autem inimica destruetur mors omnia enim subiecit
            sub pedibus eius cum autem dicat</p>
          <p xml:id="Icor15_27" n="27">omnia subiecta sunt sine dubio praeter eum qui subiecit ei
            omnia</p>
          <p xml:id="Icor15_28" n="28">cum autem subiecta fuerint illi omnia tunc ipse Filius
            subiectus erit illi qui sibi subiecit omnia ut sit Deus omnia in omnibus</p>
          <p xml:id="Icor15_29" n="29">alioquin quid facient qui baptizantur pro mortuis si omnino
            mortui non resurgunt ut quid et baptizantur pro illis</p>
          <p xml:id="Icor15_30" n="30">ut quid et nos periclitamur omni hora</p>
          <p xml:id="Icor15_31" n="31">cotidie morior per vestram gloriam fratres quam habeo in
            Christo Iesu Domino nostro</p>
          <p xml:id="Icor15_32" n="32">si secundum hominem ad bestias pugnavi Ephesi quid mihi
            prodest si mortui non resurgunt manducemus et bibamus cras enim moriemur</p>
          <p xml:id="Icor15_33" n="33">nolite seduci corrumpunt mores bonos conloquia mala</p>
          <p xml:id="Icor15_34" n="34">evigilate iuste et nolite peccare ignorantiam enim Dei quidam
            habent ad reverentiam vobis loquor</p>
          <p xml:id="Icor15_35" n="35">sed dicet aliquis quomodo resurgunt mortui quali autem
            corpore veniunt</p>
          <p xml:id="Icor15_36" n="36">insipiens tu quod seminas non vivificatur nisi prius
            moriatur</p>
          <p xml:id="Icor15_37" n="37">et quod seminas non corpus quod futurum est seminas sed nudum
            granum ut puta tritici aut alicuius ceterorum</p>
          <p xml:id="Icor15_38" n="38">Deus autem dat illi corpus sicut voluit et unicuique seminum
            proprium corpus</p>
          <p xml:id="Icor15_39" n="39">non omnis caro eadem caro sed alia hominum alia pecorum alia
            caro volucrum alia autem piscium</p>
          <p xml:id="Icor15_40" n="40">et corpora caelestia et corpora terrestria sed alia quidem
            caelestium gloria alia autem terrestrium</p>
          <p xml:id="Icor15_41" n="41">alia claritas solis alia claritas lunae et alia claritas
            stellarum stella enim ab stella differt in claritate</p>
          <p xml:id="Icor15_42" n="42">sic et resurrectio mortuorum seminatur in corruptione surgit
            in incorruptione</p>
          <p xml:id="Icor15_43" n="43">seminatur in ignobilitate surgit in gloria seminatur in
            infirmitate surgit in virtute</p>
          <p xml:id="Icor15_44" n="44">seminatur corpus animale surgit corpus spiritale si est
            corpus animale est et spiritale sic et scriptum est</p>
          <p xml:id="Icor15_45" n="45">factus est primus homo Adam in animam viventem novissimus
            Adam in spiritum vivificantem</p>
          <p xml:id="Icor15_46" n="46">sed non prius quod spiritale est sed quod animale est deinde
            quod spiritale</p>
          <p xml:id="Icor15_47" n="47">primus homo de terra terrenus secundus homo de caelo
            caelestis</p>
          <p xml:id="Icor15_48" n="48">qualis terrenus tales et terreni et qualis caelestis tales et
            caelestes</p>
          <p xml:id="Icor15_49" n="49">igitur sicut portavimus imaginem terreni portemus et imaginem
            caelestis</p>
          <p xml:id="Icor15_50" n="50">hoc autem dico fratres quoniam caro et sanguis regnum Dei
            possidere non possunt neque corruptio incorruptelam possidebit</p>
          <p xml:id="Icor15_51" n="51">ecce mysterium vobis dico omnes quidem resurgemus sed non
            omnes inmutabimur</p>
          <p xml:id="Icor15_52" n="52">in momento in ictu oculi in novissima tuba canet enim et
            mortui resurgent incorrupti et nos inmutabimur</p>
          <p xml:id="Icor15_53" n="53">oportet enim corruptibile hoc induere incorruptelam et
            mortale hoc induere inmortalitatem</p>
          <p xml:id="Icor15_54" n="54">cum autem mortale hoc induerit inmortalitatem tunc fiet sermo
            qui scriptus est absorta est mors in victoria</p>
          <p xml:id="Icor15_55" n="55">ubi est mors victoria tua ubi est mors stimulus tuus</p>
          <p xml:id="Icor15_56" n="56">stimulus autem mortis peccatum est virtus vero peccati
            lex</p>
          <p xml:id="Icor15_57" n="57">Deo autem gratias qui dedit nobis victoriam per Dominum
            nostrum Iesum Christum</p>
          <p xml:id="Icor15_58" n="58">itaque fratres mei dilecti stabiles estote et inmobiles
            abundantes in opere Domini semper scientes quod labor vester non est inanis in
            Domino</p>
        </div>
        <div xml:id="bible-Icor16" n="16">
          <head>Caput 16</head>
          <p xml:id="Icor16_1" n="1">de collectis autem quae fiunt in sanctos sicut ordinavi
            ecclesiis Galatiae ita et vos facite</p>
          <p xml:id="Icor16_2" n="2">per unam sabbati unusquisque vestrum apud se ponat recondens
            quod ei beneplacuerit ut non cum venero tunc collectae fiant</p>
          <p xml:id="Icor16_3" n="3">cum autem praesens fuero quos probaveritis per epistulas hos
            mittam perferre gratiam vestram in Hierusalem</p>
          <p xml:id="Icor16_4" n="4">quod si dignum fuerit ut et ego eam mecum ibunt</p>
          <p xml:id="Icor16_5" n="5">veniam autem ad vos cum Macedoniam pertransiero nam Macedoniam
            pertransibo</p>
          <p xml:id="Icor16_6" n="6">apud vos autem forsitan manebo vel etiam hiemabo ut vos me
            deducatis quocumque iero</p>
          <p xml:id="Icor16_7" n="7">nolo enim vos modo in transitu videre spero enim me aliquantum
            temporis manere apud vos si Dominus permiserit</p>
          <p xml:id="Icor16_8" n="8">permanebo autem Ephesi usque ad pentecosten</p>
          <p xml:id="Icor16_9" n="9">ostium enim mihi apertum est magnum et evidens et adversarii
            multi</p>
          <p xml:id="Icor16_10" n="10">si autem venerit Timotheus videte ut sine timore sit apud vos
            opus enim Domini operatur sicut et ego</p>
          <p xml:id="Icor16_11" n="11">ne quis ergo illum spernat deducite autem illum in pace ut
            veniat ad me expecto enim illum cum fratribus</p>
          <p xml:id="Icor16_12" n="12">de Apollo autem fratre multum rogavi eum ut veniret ad vos
            cum fratribus et utique non fuit voluntas ut nunc veniret veniet autem cum ei vacuum
            fuerit</p>
          <p xml:id="Icor16_13" n="13">vigilate state in fide viriliter agite et confortamini</p>
          <p xml:id="Icor16_14" n="14">omnia vestra in caritate fiant</p>
          <p xml:id="Icor16_15" n="15">obsecro autem vos fratres nostis domum Stephanae et Fortunati
            quoniam sunt primitiae Achaiae et in ministerium sanctorum ordinaverunt se ipsos</p>
          <p xml:id="Icor16_16" n="16">ut et vos subditi sitis eiusmodi et omni cooperanti et
            laboranti</p>
          <p xml:id="Icor16_17" n="17">gaudeo autem in praesentia Stephanae et Fortunati et Achaici
            quoniam id quod vobis deerat ipsi suppleverunt</p>
          <p xml:id="Icor16_18" n="18">refecerunt enim et meum spiritum et vestrum cognoscite ergo
            qui eiusmodi sunt</p>
          <p xml:id="Icor16_19" n="19">salutant vos ecclesiae Asiae salutant vos in Domino multum
            Aquila et Prisca cum domestica sua ecclesia</p>
          <p xml:id="Icor16_20" n="20">salutant vos fratres omnes salutate invicem in osculo
            sancto</p>
          <p xml:id="Icor16_21" n="21">salutatio mea manu Pauli</p>
          <p xml:id="Icor16_22" n="22">si quis non amat Dominum Iesum Christum sit anathema
            maranatha</p>
          <p xml:id="Icor16_23" n="23">gratia Domini Iesu vobiscum</p>
          <p xml:id="Icor16_24" n="24">caritas mea cum omnibus vobis in Christo Iesu amen</p>
        </div>
      </div>
    </body>
  </text>
</TEI>

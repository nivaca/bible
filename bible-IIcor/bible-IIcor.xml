<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>2 Korinther</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-IIcor">
        <div xml:id="bible-IIcor1" n="1">
          <head>Caput 1</head>
          <p xml:id="IIcor1_1" n="1">Paulus apostolus Iesu Christi per voluntatem Dei et Timotheus
            frater ecclesiae Dei quae est Corinthi cum sanctis omnibus qui sunt in universa
            Achaia</p>
          <p xml:id="IIcor1_2" n="2">gratia vobis et pax a Deo Patre nostro et Domino Iesu
            Christo</p>
          <p xml:id="IIcor1_3" n="3">benedictus Deus et Pater Domini nostri Iesu Christi Pater
            misericordiarum et Deus totius consolationis</p>
          <p xml:id="IIcor1_4" n="4">qui consolatur nos in omni tribulatione nostra ut possimus et
            ipsi consolari eos qui in omni pressura sunt per exhortationem qua exhortamur et ipsi a
            Deo</p>
          <p xml:id="IIcor1_5" n="5">quoniam sicut abundant passiones Christi in nobis ita et per
            Christum abundat consolatio nostra</p>
          <p xml:id="IIcor1_6" n="6">sive autem tribulamur pro vestra exhortatione et salute sive
            exhortamur pro vestra exhortatione quae operatur in tolerantia earundem passionum quas
            et nos patimur</p>
          <p xml:id="IIcor1_7" n="7">et spes nostra firma pro vobis scientes quoniam sicut socii
            passionum estis sic eritis et consolationis</p>
          <p xml:id="IIcor1_8" n="8">non enim volumus ignorare vos fratres de tribulatione nostra
            quae facta est in Asia quoniam supra modum gravati sumus supra virtutem ita ut taederet
            nos etiam vivere</p>
          <p xml:id="IIcor1_9" n="9">sed ipsi in nobis ipsis responsum mortis habuimus ut non simus
            fidentes in nobis sed in Deo qui suscitat mortuos</p>
          <p xml:id="IIcor1_10" n="10">qui de tantis periculis eripuit nos et eruet in quem speramus
            quoniam et adhuc eripiet</p>
          <p xml:id="IIcor1_11" n="11">adiuvantibus et vobis in oratione pro nobis ut ex multis
            personis eius quae in nobis est donationis per multos gratiae agantur pro nobis</p>
          <p xml:id="IIcor1_12" n="12">nam gloria nostra haec est testimonium conscientiae nostrae
            quod in simplicitate et sinceritate Dei et non in sapientia carnali sed in gratia Dei
            conversati sumus in mundo abundantius autem ad vos</p>
          <p xml:id="IIcor1_13" n="13">non enim alia scribimus vobis quam quae legistis et
            cognoscitis spero autem quod usque in finem cognoscetis</p>
          <p xml:id="IIcor1_14" n="14">sicut et cognovistis nos ex parte quia gloria vestra sumus
            sicut et vos nostra in die Domini nostri Iesu Christi</p>
          <p xml:id="IIcor1_15" n="15">et hac confidentia volui prius venire ad vos ut secundam
            gratiam haberetis</p>
          <p xml:id="IIcor1_16" n="16">et per vos transire in Macedoniam et iterum a Macedonia
            venire ad vos et a vobis deduci in Iudaeam</p>
          <p xml:id="IIcor1_17" n="17">cum hoc ergo voluissem numquid levitate usus sum aut quae
            cogito secundum carnem cogito ut sit apud me est et non</p>
          <p xml:id="IIcor1_18" n="18">fidelis autem Deus quia sermo noster qui fit apud vos non est
            in illo est et non</p>
          <p xml:id="IIcor1_19" n="19">Dei enim Filius Iesus Christus qui in vobis per nos
            praedicatus est per me et Silvanum et Timotheum non fuit est et non sed est in illo
            fuit</p>
          <p xml:id="IIcor1_20" n="20">quotquot enim promissiones Dei sunt in illo est ideo et per
            ipsum amen Deo ad gloriam nostram</p>
          <p xml:id="IIcor1_21" n="21">qui autem confirmat nos vobiscum in Christum et qui unxit nos
            Deus</p>
          <p xml:id="IIcor1_22" n="22">et qui signavit nos et dedit pignus Spiritus in cordibus
            nostris</p>
          <p xml:id="IIcor1_23" n="23">ego autem testem Deum invoco in animam meam quod parcens
            vobis non veni ultra Corinthum</p>
          <p xml:id="IIcor1_24" n="24">non quia dominamur fidei vestrae sed adiutores sumus gaudii
            vestri nam fide stetistis</p>
        </div>
        <div xml:id="bible-IIcor2" n="2">
          <head>Caput 2</head>
          <p xml:id="IIcor2_1" n="1">statui autem hoc ipse apud me ne iterum in tristitia venirem ad
            vos</p>
          <p xml:id="IIcor2_2" n="2">si enim ego contristo vos et quis est qui me laetificet nisi
            qui contristatur ex me</p>
          <p xml:id="IIcor2_3" n="3">et hoc ipsum scripsi ut non cum venero tristitiam super
            tristitiam habeam de quibus oportuerat me gaudere confidens in omnibus vobis quia meum
            gaudium omnium vestrum est</p>
          <p xml:id="IIcor2_4" n="4">nam ex multa tribulatione et angustia cordis scripsi vobis per
            multas lacrimas non ut contristemini sed ut sciatis quam caritatem habeo abundantius in
            vobis</p>
          <p xml:id="IIcor2_5" n="5">si quis autem contristavit non me contristavit sed ex parte ut
            non onerem omnes vos</p>
          <p xml:id="IIcor2_6" n="6">sufficit illi qui eiusmodi est obiurgatio haec quae fit a
            pluribus</p>
          <p xml:id="IIcor2_7" n="7">ita ut e contra magis donetis et consolemini ne forte
            abundantiori tristitia absorbeatur qui eiusmodi est</p>
          <p xml:id="IIcor2_8" n="8">propter quod obsecro vos ut confirmetis in illum caritatem</p>
          <p xml:id="IIcor2_9" n="9">ideo enim et scripsi ut cognoscam experimentum vestrum an in
            omnibus oboedientes sitis</p>
          <p xml:id="IIcor2_10" n="10">cui autem aliquid donatis et ego nam et ego quod donavi si
            quid donavi propter vos in persona Christi</p>
          <p xml:id="IIcor2_11" n="11">ut non circumveniamur a Satana non enim ignoramus
            cogitationes eius</p>
          <p xml:id="IIcor2_12" n="12">cum venissem autem Troadem propter evangelium Christi et
            ostium mihi apertum esset in Domino</p>
          <p xml:id="IIcor2_13" n="13">non habui requiem spiritui meo eo quod non invenerim Titum
            fratrem meum sed valefaciens eis profectus sum in Macedoniam</p>
          <p xml:id="IIcor2_14" n="14">Deo autem gratias qui semper triumphat nos in Christo Iesu et
            odorem notitiae suae manifestat per nos in omni loco</p>
          <p xml:id="IIcor2_15" n="15">quia Christi bonus odor sumus Deo in his qui salvi fiunt et
            in his qui pereunt</p>
          <p xml:id="IIcor2_16" n="16">aliis quidem odor mortis in mortem aliis autem odor vitae in
            vitam et ad haec quis tam idoneus</p>
          <p xml:id="IIcor2_17" n="17">non enim sumus sicut plurimi adulterantes verbum Dei sed ex
            sinceritate sed sicut ex Deo coram Deo in Christo loquimur</p>
        </div>
        <div xml:id="bible-IIcor3" n="3">
          <head>Caput 3</head>
          <p xml:id="IIcor3_1" n="1">incipimus iterum nosmet ipsos commendare aut numquid egemus
            sicut quidam commendaticiis epistulis ad vos aut ex vobis</p>
          <p xml:id="IIcor3_2" n="2">epistula nostra vos estis scripta in cordibus nostris quae
            scitur et legitur ab omnibus hominibus</p>
          <p xml:id="IIcor3_3" n="3">manifestati quoniam epistula estis Christi ministrata a nobis
            et scripta non atramento sed Spiritu Dei vivi non in tabulis lapideis sed in tabulis
            cordis carnalibus</p>
          <p xml:id="IIcor3_4" n="4">fiduciam autem talem habemus per Christum ad Deum</p>
          <p xml:id="IIcor3_5" n="5">non quod sufficientes simus cogitare aliquid a nobis quasi ex
            nobis sed sufficientia nostra ex Deo est</p>
          <p xml:id="IIcor3_6" n="6">qui et idoneos nos fecit ministros novi testamenti non litterae
            sed Spiritus littera enim occidit Spiritus autem vivificat</p>
          <p xml:id="IIcor3_7" n="7">quod si ministratio mortis litteris deformata in lapidibus fuit
            in gloria ita ut non possent intendere filii Israhel in faciem Mosi propter gloriam
            vultus eius quae evacuatur</p>
          <p xml:id="IIcor3_8" n="8">quomodo non magis ministratio Spiritus erit in gloria</p>
          <p xml:id="IIcor3_9" n="9">nam si ministratio damnationis gloria est multo magis abundat
            ministerium iustitiae in gloria</p>
          <p xml:id="IIcor3_10" n="10">nam nec glorificatum est quod claruit in hac parte propter
            excellentem gloriam</p>
          <p xml:id="IIcor3_11" n="11">si enim quod evacuatur per gloriam est multo magis quod manet
            in gloria est</p>
          <p xml:id="IIcor3_12" n="12">habentes igitur talem spem multa fiducia utimur</p>
          <p xml:id="IIcor3_13" n="13">et non sicut Moses ponebat velamen super faciem suam ut non
            intenderent filii Israhel in faciem eius quod evacuatur</p>
          <p xml:id="IIcor3_14" n="14">sed obtusi sunt sensus eorum usque in hodiernum enim diem id
            ipsum velamen in lectione veteris testamenti manet non revelatum quoniam in Christo
            evacuatur</p>
          <p xml:id="IIcor3_15" n="15">sed usque in hodiernum diem cum legitur Moses velamen est
            positum super cor eorum</p>
          <p xml:id="IIcor3_16" n="16">cum autem conversus fuerit ad Deum aufertur velamen</p>
          <p xml:id="IIcor3_17" n="17">Dominus autem Spiritus est ubi autem Spiritus Domini ibi
            libertas</p>
          <p xml:id="IIcor3_18" n="18">nos vero omnes revelata facie gloriam Domini speculantes in
            eandem imaginem transformamur a claritate in claritatem tamquam a Domini Spiritu</p>
        </div>
        <div xml:id="bible-IIcor4" n="4">
          <head>Caput 4</head>
          <p xml:id="IIcor4_1" n="1">ideo habentes hanc ministrationem iuxta quod misericordiam
            consecuti sumus non deficimus</p>
          <p xml:id="IIcor4_2" n="2">sed abdicamus occulta dedecoris non ambulantes in astutia neque
            adulterantes verbum Dei sed in manifestatione veritatis commendantes nosmet ipsos ad
            omnem conscientiam hominum coram Deo</p>
          <p xml:id="IIcor4_3" n="3">quod si etiam opertum est evangelium nostrum in his qui pereunt
            est opertum</p>
          <p xml:id="IIcor4_4" n="4">in quibus deus huius saeculi excaecavit mentes infidelium ut
            non fulgeat inluminatio evangelii gloriae Christi qui est imago Dei</p>
          <p xml:id="IIcor4_5" n="5">non enim nosmet ipsos praedicamus sed Iesum Christum Dominum
            nos autem servos vestros per Iesum</p>
          <p xml:id="IIcor4_6" n="6">quoniam Deus qui dixit de tenebris lucem splendescere qui
            inluxit in cordibus nostris ad inluminationem scientiae claritatis Dei in facie Christi
            Iesu</p>
          <p xml:id="IIcor4_7" n="7">habemus autem thesaurum istum in vasis fictilibus ut sublimitas
            sit virtutis Dei et non ex nobis</p>
          <p xml:id="IIcor4_8" n="8">in omnibus tribulationem patimur sed non angustiamur aporiamur
            sed non destituimur</p>
          <p xml:id="IIcor4_9" n="9">persecutionem patimur sed non derelinquimur deicimur sed non
            perimus</p>
          <p xml:id="IIcor4_10" n="10">semper mortificationem Iesu in corpore nostro circumferentes
            ut et vita Iesu in corporibus nostris manifestetur</p>
          <p xml:id="IIcor4_11" n="11">semper enim nos qui vivimus in mortem tradimur propter Iesum
            ut et vita Iesu manifestetur in carne nostra mortali</p>
          <p xml:id="IIcor4_12" n="12">ergo mors in nobis operatur vita autem in vobis</p>
          <p xml:id="IIcor4_13" n="13">habentes autem eundem spiritum fidei sicut scriptum est
            credidi propter quod locutus sum et nos credimus propter quod et loquimur</p>
          <p xml:id="IIcor4_14" n="14">scientes quoniam qui suscitavit Iesum et nos cum Iesu
            suscitabit et constituet vobiscum</p>
          <p xml:id="IIcor4_15" n="15">omnia enim propter vos ut gratia abundans per multos
            gratiarum actione abundet in gloriam Dei</p>
          <p xml:id="IIcor4_16" n="16">propter quod non deficimus sed licet is qui foris est noster
            homo corrumpitur tamen is qui intus est renovatur de die in diem</p>
          <p xml:id="IIcor4_17" n="17">id enim quod in praesenti est momentaneum et leve
            tribulationis nostrae supra modum in sublimitatem aeternum gloriae pondus operatur
            nobis</p>
          <p xml:id="IIcor4_18" n="18">non contemplantibus nobis quae videntur sed quae non videntur
            quae enim videntur temporalia sunt quae autem non videntur aeterna sunt</p>
        </div>
        <div xml:id="bible-IIcor5" n="5">
          <head>Caput 5</head>
          <p xml:id="IIcor5_1" n="1">scimus enim quoniam si terrestris domus nostra huius
            habitationis dissolvatur quod aedificationem ex Deo habeamus domum non manufactam
            aeternam in caelis</p>
          <p xml:id="IIcor5_2" n="2">nam et in hoc ingemescimus habitationem nostram quae de caelo
            est superindui cupientes</p>
          <p xml:id="IIcor5_3" n="3">si tamen vestiti non nudi inveniamur</p>
          <p xml:id="IIcor5_4" n="4">nam et qui sumus in tabernaculo ingemescimus gravati eo quod
            nolumus expoliari sed supervestiri ut absorbeatur quod mortale est a vita</p>
          <p xml:id="IIcor5_5" n="5">qui autem efficit nos in hoc ipsum Deus qui dedit nobis pignus
            Spiritus</p>
          <p xml:id="IIcor5_6" n="6">audentes igitur semper et scientes quoniam dum sumus in corpore
            peregrinamur a Domino</p>
          <p xml:id="IIcor5_7" n="7">per fidem enim ambulamus et non per speciem</p>
          <p xml:id="IIcor5_8" n="8">audemus autem et bonam voluntatem habemus magis peregrinari a
            corpore et praesentes esse ad Deum</p>
          <p xml:id="IIcor5_9" n="9">et ideo contendimus sive absentes sive praesentes placere
            illi</p>
          <p xml:id="IIcor5_10" n="10">omnes enim nos manifestari oportet ante tribunal Christi ut
            referat unusquisque propria corporis prout gessit sive bonum sive malum</p>
          <p xml:id="IIcor5_11" n="11">scientes ergo timorem Domini hominibus suademus Deo autem
            manifesti sumus spero autem et in conscientiis vestris manifestos nos esse</p>
          <p xml:id="IIcor5_12" n="12">non iterum nos commendamus vobis sed occasionem damus vobis
            gloriandi pro nobis ut habeatis ad eos qui in facie gloriantur et non in corde</p>
          <p xml:id="IIcor5_13" n="13">sive enim mente excedimus Deo sive sobrii sumus vobis</p>
          <p xml:id="IIcor5_14" n="14">caritas enim Christi urget nos aestimantes hoc quoniam si
            unus pro omnibus mortuus est ergo omnes mortui sunt</p>
          <p xml:id="IIcor5_15" n="15">et pro omnibus mortuus est ut et qui vivunt iam non sibi
            vivant sed ei qui pro ipsis mortuus est et resurrexit</p>
          <p xml:id="IIcor5_16" n="16">itaque nos ex hoc neminem novimus secundum carnem et si
            cognovimus secundum carnem Christum sed nunc iam non novimus</p>
          <p xml:id="IIcor5_17" n="17">si qua ergo in Christo nova creatura vetera transierunt ecce
            facta sunt nova</p>
          <p xml:id="IIcor5_18" n="18">omnia autem ex Deo qui reconciliavit nos sibi per Christum et
            dedit nobis ministerium reconciliationis</p>
          <p xml:id="IIcor5_19" n="19">quoniam quidem Deus erat in Christo mundum reconcilians sibi
            non reputans illis delicta ipsorum et posuit in nobis verbum reconciliationis</p>
          <p xml:id="IIcor5_20" n="20">pro Christo ergo legationem fungimur tamquam Deo exhortante
            per nos obsecramus pro Christo reconciliamini Deo</p>
          <p xml:id="IIcor5_21" n="21">eum qui non noverat peccatum pro nobis peccatum fecit ut nos
            efficeremur iustitia Dei in ipso</p>
        </div>
        <div xml:id="bible-IIcor6" n="6">
          <head>Caput 6</head>
          <p xml:id="IIcor6_1" n="1">adiuvantes autem et exhortamur ne in vacuum gratiam Dei
            recipiatis</p>
          <p xml:id="IIcor6_2" n="2">ait enim tempore accepto exaudivi te et in die salutis adiuvavi
            te ecce nunc tempus acceptabile ecce nunc dies salutis</p>
          <p xml:id="IIcor6_3" n="3">nemini dantes ullam offensionem ut non vituperetur
            ministerium</p>
          <p xml:id="IIcor6_4" n="4">sed in omnibus exhibeamus nosmet ipsos sicut Dei ministros in
            multa patientia in tribulationibus in necessitatibus in angustiis</p>
          <p xml:id="IIcor6_5" n="5">in plagis in carceribus in seditionibus in laboribus in
            vigiliis in ieiuniis</p>
          <p xml:id="IIcor6_6" n="6">in castitate in scientia in longanimitate in suavitate in
            Spiritu Sancto in caritate non ficta</p>
          <p xml:id="IIcor6_7" n="7">in verbo veritatis in virtute Dei per arma iustitiae a dextris
            et sinistris</p>
          <p xml:id="IIcor6_8" n="8">per gloriam et ignobilitatem per infamiam et bonam famam ut
            seductores et veraces sicut qui ignoti et cogniti</p>
          <p xml:id="IIcor6_9" n="9">quasi morientes et ecce vivimus ut castigati et non
            mortificati</p>
          <p xml:id="IIcor6_10" n="10">quasi tristes semper autem gaudentes sicut egentes multos
            autem locupletantes tamquam nihil habentes et omnia possidentes</p>
          <p xml:id="IIcor6_11" n="11">os nostrum patet ad vos o Corinthii cor nostrum dilatatum
            est</p>
          <p xml:id="IIcor6_12" n="12">non angustiamini in nobis angustiamini autem in visceribus
            vestris</p>
          <p xml:id="IIcor6_13" n="13">eandem autem habentes remunerationem tamquam filiis dico
            dilatamini et vos</p>
          <p xml:id="IIcor6_14" n="14">nolite iugum ducere cum infidelibus quae enim participatio
            iustitiae cum iniquitate aut quae societas luci ad tenebras</p>
          <p xml:id="IIcor6_15" n="15">quae autem conventio Christi ad Belial aut quae pars fideli
            cum infidele</p>
          <p xml:id="IIcor6_16" n="16">qui autem consensus templo Dei cum idolis vos enim estis
            templum Dei vivi sicut dicit Deus quoniam inhabitabo in illis et inambulabo et ero
            illorum Deus et ipsi erunt mihi populus</p>
          <p xml:id="IIcor6_17" n="17">propter quod exite de medio eorum et separamini dicit Dominus
            et inmundum ne tetigeritis</p>
          <p xml:id="IIcor6_18" n="18">et ego recipiam vos et ero vobis in patrem et vos eritis mihi
            in filios et filias dicit Dominus omnipotens</p>
        </div>
        <div xml:id="bible-IIcor7" n="7">
          <head>Caput 7</head>
          <p xml:id="IIcor7_1" n="1">has igitur habentes promissiones carissimi mundemus nos ab omni
            inquinamento carnis et spiritus perficientes sanctificationem in timore Dei</p>
          <p xml:id="IIcor7_2" n="2">capite nos neminem laesimus neminem corrupimus neminem
            circumvenimus</p>
          <p xml:id="IIcor7_3" n="3">non ad condemnationem dico praedixi enim quod in cordibus
            nostris estis ad conmoriendum et ad convivendum</p>
          <p xml:id="IIcor7_4" n="4">multa mihi fiducia est apud vos multa mihi gloriatio pro vobis
            repletus sum consolatione superabundo gaudio in omni tribulatione nostra</p>
          <p xml:id="IIcor7_5" n="5">nam et cum venissemus Macedoniam nullam requiem habuit caro
            nostra sed omnem tribulationem passi foris pugnae intus timores</p>
          <p xml:id="IIcor7_6" n="6">sed qui consolatur humiles consolatus est nos Deus in adventu
            Titi</p>
          <p xml:id="IIcor7_7" n="7">non solum autem in adventu eius sed etiam in solacio quo
            consolatus est in vobis referens nobis vestrum desiderium vestrum fletum vestram
            aemulationem pro me ita ut magis gauderem</p>
          <p xml:id="IIcor7_8" n="8">quoniam et si contristavi vos in epistula non me paenitet et si
            paeniteret videns quod epistula illa et si ad horam vos contristavit</p>
          <p xml:id="IIcor7_9" n="9">nunc gaudeo non quia contristati estis sed quia contristati
            estis ad paenitentiam contristati enim estis secundum Deum ut in nullo detrimentum
            patiamini ex nobis</p>
          <p xml:id="IIcor7_10" n="10">quae enim secundum Deum tristitia est paenitentiam in salutem
            stabilem operatur saeculi autem tristitia mortem operatur</p>
          <p xml:id="IIcor7_11" n="11">ecce enim hoc ipsum secundum Deum contristari vos quantam in
            vobis operatur sollicitudinem sed defensionem sed indignationem sed timorem sed
            desiderium sed aemulationem sed vindictam in omnibus exhibuistis vos incontaminatos esse
            negotio</p>
          <p xml:id="IIcor7_12" n="12">igitur et si scripsi vobis non propter eum qui fecit iniuriam
            nec propter eum qui passus est sed ad manifestandam sollicitudinem nostram quam pro
            vobis habemus ad vos coram Deo</p>
          <p xml:id="IIcor7_13" n="13">ideo consolati sumus in consolatione autem nostra abundantius
            magis gavisi sumus super gaudium Titi quia refectus est spiritus eius ab omnibus
            vobis</p>
          <p xml:id="IIcor7_14" n="14">et si quid apud illum de vobis gloriatus sum non sum confusus
            sed sicut omnia vobis in veritate locuti sumus ita et gloriatio nostra quae fuit ad
            Titum veritas facta est</p>
          <p xml:id="IIcor7_15" n="15">et viscera eius abundantius in vos sunt reminiscentis omnium
            vestrum oboedientiam quomodo cum timore et tremore excepistis eum</p>
          <p xml:id="IIcor7_16" n="16">gaudeo quod in omnibus confido in vobis</p>
        </div>
        <div xml:id="bible-IIcor8" n="8">
          <head>Caput 8</head>
          <p xml:id="IIcor8_1" n="1">notam autem facimus vobis fratres gratiam Dei quae data est in
            ecclesiis Macedoniae</p>
          <p xml:id="IIcor8_2" n="2">quod in multo experimento tribulationis abundantia gaudii
            ipsorum et altissima paupertas eorum abundavit in divitias simplicitatis eorum</p>
          <p xml:id="IIcor8_3" n="3">quia secundum virtutem testimonium illis reddo et supra
            virtutem voluntarii fuerunt</p>
          <p xml:id="IIcor8_4" n="4">cum multa exhortatione obsecrantes nos gratiam et
            communicationem ministerii quod fit in sanctos</p>
          <p xml:id="IIcor8_5" n="5">et non sicut speravimus sed semet ipsos dederunt primum Domino
            deinde nobis per voluntatem Dei</p>
          <p xml:id="IIcor8_6" n="6">ita ut rogaremus Titum ut quemadmodum coepit ita et perficiat
            in vos etiam gratiam istam</p>
          <p xml:id="IIcor8_7" n="7">sed sicut in omnibus abundatis fide et sermone et scientia et
            omni sollicitudine et caritate vestra in nos ut et in hac gratia abundetis</p>
          <p xml:id="IIcor8_8" n="8">non quasi imperans dico sed per aliorum sollicitudinem etiam
            vestrae caritatis ingenitum bonum conprobans</p>
          <p xml:id="IIcor8_9" n="9">scitis enim gratiam Domini nostri Iesu Christi quoniam propter
            vos egenus factus est cum esset dives ut illius inopia vos divites essetis</p>
          <p xml:id="IIcor8_10" n="10">et consilium in hoc do hoc enim vobis utile est qui non solum
            facere sed et velle coepistis ab anno priore</p>
          <p xml:id="IIcor8_11" n="11">nunc vero et facto perficite ut quemadmodum promptus est
            animus voluntatis ita sit et perficiendi ex eo quod habetis</p>
          <p xml:id="IIcor8_12" n="12">si enim voluntas prompta est secundum id quod habet accepta
            est non secundum quod non habet</p>
          <p xml:id="IIcor8_13" n="13">non enim ut aliis sit remissio vobis autem tribulatio sed ex
            aequalitate</p>
          <p xml:id="IIcor8_14" n="14">in praesenti tempore vestra abundantia illorum inopiam
            suppleat ut et illorum abundantia vestrae inopiae sit supplementum ut fiat aequalitas
            sicut scriptum est</p>
          <p xml:id="IIcor8_15" n="15">qui multum non abundavit et qui modicum non minoravit</p>
          <p xml:id="IIcor8_16" n="16">gratias autem Deo qui dedit eandem sollicitudinem pro vobis
            in corde Titi</p>
          <p xml:id="IIcor8_17" n="17">quoniam exhortationem quidem suscepit sed cum sollicitior
            esset sua voluntate profectus est ad vos</p>
          <p xml:id="IIcor8_18" n="18">misimus etiam cum illo fratrem cuius laus est in evangelio
            per omnes ecclesias</p>
          <p xml:id="IIcor8_19" n="19">non solum autem sed et ordinatus ab ecclesiis comes
            peregrinationis nostrae in hac gratia quae ministratur a nobis ad Domini gloriam et
            destinatam voluntatem nostram</p>
          <p xml:id="IIcor8_20" n="20">devitantes hoc ne quis nos vituperet in hac plenitudine quae
            ministratur a nobis</p>
          <p xml:id="IIcor8_21" n="21">providemus enim bona non solum coram Deo sed etiam coram
            hominibus</p>
          <p xml:id="IIcor8_22" n="22">misimus autem cum illis et fratrem nostrum quem probavimus in
            multis saepe sollicitum esse nunc autem multo sollicitiorem confidentia multa in vos</p>
          <p xml:id="IIcor8_23" n="23">sive pro Tito qui est socius meus et in vos adiutor sive
            fratres nostri apostoli ecclesiarum gloriae Christi</p>
          <p xml:id="IIcor8_24" n="24">ostensionem ergo quae est caritatis vestrae et nostrae
            gloriae pro vobis in illos ostendite in faciem ecclesiarum</p>
        </div>
        <div xml:id="bible-IIcor9" n="9">
          <head>Caput 9</head>
          <p xml:id="IIcor9_1" n="1">nam de ministerio quod fit in sanctos ex abundanti est mihi
            scribere vobis</p>
          <p xml:id="IIcor9_2" n="2">scio enim promptum animum vestrum pro quo de vobis glorior apud
            Macedonas quoniam Achaia parata est ab anno praeterito et vestra aemulatio provocavit
            plurimos</p>
          <p xml:id="IIcor9_3" n="3">misi autem fratres ut ne quod gloriamur de vobis evacuetur in
            hac parte ut quemadmodum dixi parati sitis</p>
          <p xml:id="IIcor9_4" n="4">ne cum venerint mecum Macedones et invenerint vos inparatos
            erubescamus nos ut non dicamus vos in hac substantia</p>
          <p xml:id="IIcor9_5" n="5">necessarium ergo existimavi rogare fratres ut praeveniant ad
            vos et praeparent repromissam benedictionem hanc paratam esse sic quasi benedictionem
            non quasi avaritiam</p>
          <p xml:id="IIcor9_6" n="6">hoc autem qui parce seminat parce et metet et qui seminat in
            benedictionibus de benedictionibus et metet</p>
          <p xml:id="IIcor9_7" n="7">unusquisque prout destinavit corde suo non ex tristitia aut ex
            necessitate hilarem enim datorem diligit Deus</p>
          <p xml:id="IIcor9_8" n="8">potens est autem Deus omnem gratiam abundare facere in vobis ut
            in omnibus semper omnem sufficientiam habentes abundetis in omne opus bonum</p>
          <p xml:id="IIcor9_9" n="9">sicut scriptum est dispersit dedit pauperibus iustitia eius
            manet in aeternum</p>
          <p xml:id="IIcor9_10" n="10">qui autem administrat semen seminanti et panem ad manducandum
            praestabit et multiplicabit semen vestrum et augebit incrementa frugum iustitiae
            vestrae</p>
          <p xml:id="IIcor9_11" n="11">ut in omnibus locupletati abundetis in omnem simplicitatem
            quae operatur per nos gratiarum actionem Deo</p>
          <p xml:id="IIcor9_12" n="12">quoniam ministerium huius officii non solum supplet ea quae
            desunt sanctis sed etiam abundat per multas gratiarum actiones in Domino</p>
          <p xml:id="IIcor9_13" n="13">per probationem ministerii huius glorificantes Deum in
            oboedientia confessionis vestrae in evangelium Christi et simplicitate communicationis
            in illos et in omnes</p>
          <p xml:id="IIcor9_14" n="14">et ipsorum obsecratione pro vobis desiderantium vos propter
            eminentem gratiam Dei in vobis</p>
          <p xml:id="IIcor9_15" n="15">gratias Deo super inenarrabili dono eius</p>
        </div>
        <div xml:id="bible-IIcor10" n="10">
          <head>Caput 10</head>
          <p xml:id="IIcor10_1" n="1">ipse autem ego Paulus obsecro vos per mansuetudinem et
            modestiam Christi qui in facie quidem humilis inter vos absens autem confido in
            vobis</p>
          <p xml:id="IIcor10_2" n="2">rogo autem ne praesens audeam per eam confidentiam qua
            existimo audere in quosdam qui arbitrantur nos tamquam secundum carnem ambulemus</p>
          <p xml:id="IIcor10_3" n="3">in carne enim ambulantes non secundum carnem militamus</p>
          <p xml:id="IIcor10_4" n="4">nam arma militiae nostrae non carnalia sed potentia Deo ad
            destructionem munitionum consilia destruentes</p>
          <p xml:id="IIcor10_5" n="5">et omnem altitudinem extollentem se adversus scientiam Dei et
            in captivitatem redigentes omnem intellectum in obsequium Christi</p>
          <p xml:id="IIcor10_6" n="6">et in promptu habentes ulcisci omnem inoboedientiam cum
            impleta fuerit vestra oboedientia</p>
          <p xml:id="IIcor10_7" n="7">quae secundum faciem sunt videte si quis confidit sibi Christi
            se esse hoc cogitet iterum apud se quia sicut ipse Christi est ita et nos</p>
          <p xml:id="IIcor10_8" n="8">nam et si amplius aliquid gloriatus fuero de potestate nostra
            quam dedit Dominus in aedificationem et non in destructionem vestram non erubescam</p>
          <p xml:id="IIcor10_9" n="9">ut autem non existimer tamquam terrere vos per epistulas</p>
          <p xml:id="IIcor10_10" n="10">quoniam quidem epistulae inquiunt graves sunt et fortes
            praesentia autem corporis infirma et sermo contemptibilis</p>
          <p xml:id="IIcor10_11" n="11">hoc cogitet qui eiusmodi est quia quales sumus verbo per
            epistulas absentes tales et praesentes in facto</p>
          <p xml:id="IIcor10_12" n="12">non enim audemus inserere aut conparare nos quibusdam qui se
            ipsos commendant sed ipsi in nobis nosmet ipsos metientes et conparantes nosmet ipsos
            nobis</p>
          <p xml:id="IIcor10_13" n="13">nos autem non in inmensum gloriabimur sed secundum mensuram
            regulae quam mensus est nobis Deus mensuram pertingendi usque ad vos</p>
          <p xml:id="IIcor10_14" n="14">non enim quasi non pertingentes ad vos superextendimus nos
            usque ad vos enim pervenimus in evangelio Christi</p>
          <p xml:id="IIcor10_15" n="15">non in inmensum gloriantes in alienis laboribus spem autem
            habentes crescentis fidei vestrae in vobis magnificari secundum regulam nostram in
            abundantiam</p>
          <p xml:id="IIcor10_16" n="16">etiam in illa quae ultra vos sunt evangelizare non in aliena
            regula in his quae praeparata sunt gloriari</p>
          <p xml:id="IIcor10_17" n="17">qui autem gloriatur in Domino glorietur</p>
          <p xml:id="IIcor10_18" n="18">non enim qui se ipsum commendat ille probatus est sed quem
            Dominus commendat</p>
        </div>
        <div xml:id="bible-IIcor11" n="11">
          <head>Caput 11</head>
          <p xml:id="IIcor11_1" n="1">utinam sustineretis modicum quid insipientiae meae sed et
            subportate me</p>
          <p xml:id="IIcor11_2" n="2">aemulor enim vos Dei aemulatione despondi enim vos uni viro
            virginem castam exhibere Christo</p>
          <p xml:id="IIcor11_3" n="3">timeo autem ne sicut serpens Evam seduxit astutia sua ita
            corrumpantur sensus vestri et excidant a simplicitate quae est in Christo</p>
          <p xml:id="IIcor11_4" n="4">nam si is qui venit alium Christum praedicat quem non
            praedicavimus aut alium spiritum accipitis quem non accepistis aut aliud evangelium quod
            non recepistis recte pateremini</p>
          <p xml:id="IIcor11_5" n="5">existimo enim nihil me minus fecisse magnis apostolis</p>
          <p xml:id="IIcor11_6" n="6">et si inperitus sermone sed non scientia in omnibus autem
            manifestatus sum vobis</p>
          <p xml:id="IIcor11_7" n="7">aut numquid peccatum feci me ipsum humilians ut vos exaltemini
            quoniam gratis evangelium Dei evangelizavi vobis</p>
          <p xml:id="IIcor11_8" n="8">alias ecclesias expoliavi accipiens stipendium ad ministerium
            vestrum</p>
          <p xml:id="IIcor11_9" n="9">et cum essem apud vos et egerem nulli onerosus fui nam quod
            mihi deerat suppleverunt fratres qui venerunt a Macedonia et in omnibus sine onere me
            vobis servavi et servabo</p>
          <p xml:id="IIcor11_10" n="10">est veritas Christi in me quoniam haec gloria non
            infringetur in me in regionibus Achaiae</p>
          <p xml:id="IIcor11_11" n="11">quare quia non diligo vos Deus scit</p>
          <p xml:id="IIcor11_12" n="12">quod autem facio et faciam ut amputem occasionem eorum qui
            volunt occasionem ut in quo gloriantur inveniantur sicut et nos</p>
          <p xml:id="IIcor11_13" n="13">nam eiusmodi pseudoapostoli operarii subdoli transfigurantes
            se in apostolos Christi</p>
          <p xml:id="IIcor11_14" n="14">et non mirum ipse enim Satanas transfigurat se in angelum
            lucis</p>
          <p xml:id="IIcor11_15" n="15">non est ergo magnum si ministri eius transfigurentur velut
            ministri iustitiae quorum finis erit secundum opera ipsorum</p>
          <p xml:id="IIcor11_16" n="16">iterum dico ne quis me putet insipientem alioquin velut
            insipientem accipite me ut et ego modicum quid glorier</p>
          <p xml:id="IIcor11_17" n="17">quod loquor non loquor secundum Dominum sed quasi in
            insipientia in hac substantia gloriae</p>
          <p xml:id="IIcor11_18" n="18">quoniam multi gloriantur secundum carnem et ego
            gloriabor</p>
          <p xml:id="IIcor11_19" n="19">libenter enim suffertis insipientes cum sitis ipsi
            sapientes</p>
          <p xml:id="IIcor11_20" n="20">sustinetis enim si quis vos in servitutem redigit si quis
            devorat si quis accipit si quis extollitur si quis in faciem vos caedit</p>
          <p xml:id="IIcor11_21" n="21">secundum ignobilitatem dico quasi nos infirmi fuerimus in
            quo quis audet in insipientia dico audeo et ego</p>
          <p xml:id="IIcor11_22" n="22">Hebraei sunt et ego Israhelitae sunt et ego semen Abrahae
            sunt et ego</p>
          <p xml:id="IIcor11_23" n="23">ministri Christi sunt minus sapiens dico plus ego in
            laboribus plurimis in carceribus abundantius in plagis supra modum in mortibus
            frequenter</p>
          <p xml:id="IIcor11_24" n="24">a Iudaeis quinquies quadragenas una minus accepi</p>
          <p xml:id="IIcor11_25" n="25">ter virgis caesus sum semel lapidatus sum ter naufragium
            feci nocte et die in profundo maris fui</p>
          <p xml:id="IIcor11_26" n="26">in itineribus saepe periculis fluminum periculis latronum
            periculis ex genere periculis ex gentibus periculis in civitate periculis in solitudine
            periculis in mari periculis in falsis fratribus</p>
          <p xml:id="IIcor11_27" n="27">in labore et aerumna in vigiliis multis in fame et siti in
            ieiuniis multis in frigore et nuditate</p>
          <p xml:id="IIcor11_28" n="28">praeter illa quae extrinsecus sunt instantia mea cotidiana
            sollicitudo omnium ecclesiarum</p>
          <p xml:id="IIcor11_29" n="29">quis infirmatur et non infirmor quis scandalizatur et ego
            non uror</p>
          <p xml:id="IIcor11_30" n="30">si gloriari oportet quae infirmitatis meae sunt
            gloriabor</p>
          <p xml:id="IIcor11_31" n="31">Deus et Pater Domini Iesu scit qui est benedictus in saecula
            quod non mentior</p>
          <p xml:id="IIcor11_32" n="32">Damasci praepositus gentis Aretae regis custodiebat
            civitatem Damascenorum ut me conprehenderet</p>
          <p xml:id="IIcor11_33" n="33">et per fenestram in sporta dimissus sum per murum et effugi
            manus eius</p>
        </div>
        <div xml:id="bible-IIcor12" n="12">
          <head>Caput 12</head>
          <p xml:id="IIcor12_1" n="1">si gloriari oportet non expedit quidem veniam autem ad
            visiones et revelationes Domini</p>
          <p xml:id="IIcor12_2" n="2">scio hominem in Christo ante annos quattuordecim sive in
            corpore nescio sive extra corpus nescio Deus scit raptum eiusmodi usque ad tertium
            caelum</p>
          <p xml:id="IIcor12_3" n="3">et scio huiusmodi hominem sive in corpore sive extra corpus
            nescio Deus scit</p>
          <p xml:id="IIcor12_4" n="4">quoniam raptus est in paradisum et audivit arcana verba quae
            non licet homini loqui</p>
          <p xml:id="IIcor12_5" n="5">pro eiusmodi gloriabor pro me autem nihil gloriabor nisi in
            infirmitatibus meis</p>
          <p xml:id="IIcor12_6" n="6">nam et si voluero gloriari non ero insipiens veritatem enim
            dicam parco autem ne quis in me existimet supra id quod videt me aut audit ex me</p>
          <p xml:id="IIcor12_7" n="7">et ne magnitudo revelationum extollat me datus est mihi
            stimulus carnis meae angelus Satanae ut me colaphizet</p>
          <p xml:id="IIcor12_8" n="8">propter quod ter Dominum rogavi ut discederet a me</p>
          <p xml:id="IIcor12_9" n="9">et dixit mihi sufficit tibi gratia mea nam virtus in
            infirmitate perficitur libenter igitur gloriabor in infirmitatibus meis ut inhabitet in
            me virtus Christi</p>
          <p xml:id="IIcor12_10" n="10">propter quod placeo mihi in infirmitatibus in contumeliis in
            necessitatibus in persecutionibus in angustiis pro Christo cum enim infirmor tunc potens
            sum</p>
          <p xml:id="IIcor12_11" n="11">factus sum insipiens vos me coegistis ego enim debui a vobis
            commendari nihil enim minus fui ab his qui sunt supra modum apostoli tametsi nihil
            sum</p>
          <p xml:id="IIcor12_12" n="12">signa tamen apostoli facta sunt super vos in omni patientia
            signis et prodigiis et virtutibus</p>
          <p xml:id="IIcor12_13" n="13">quid est enim quod minus habuistis prae ceteris ecclesiis
            nisi quod ego ipse non gravavi vos donate mihi hanc iniuriam</p>
          <p xml:id="IIcor12_14" n="14">ecce tertio hoc paratus sum venire ad vos et non ero gravis
            vobis non enim quaero quae vestra sunt sed vos nec enim debent filii parentibus
            thesaurizare sed parentes filiis</p>
          <p xml:id="IIcor12_15" n="15">ego autem libentissime inpendam et superinpendar ipse pro
            animabus vestris licet plus vos diligens minus diligar</p>
          <p xml:id="IIcor12_16" n="16">sed esto ego vos non gravavi sed cum essem astutus dolo vos
            cepi</p>
          <p xml:id="IIcor12_17" n="17">numquid per aliquem eorum quos misi ad vos circumveni
            vos</p>
          <p xml:id="IIcor12_18" n="18">rogavi Titum et misi cum illo fratrem numquid Titus vos
            circumvenit nonne eodem spiritu ambulavimus nonne hisdem vestigiis</p>
          <p xml:id="IIcor12_19" n="19">olim putatis quod excusemus nos apud vos coram Deo in
            Christo loquimur omnia autem carissimi propter vestram aedificationem</p>
          <p xml:id="IIcor12_20" n="20">timeo enim ne forte cum venero non quales volo inveniam vos
            et ego inveniar a vobis qualem non vultis ne forte contentiones aemulationes
            animositates dissensiones detractiones susurrationes inflationes seditiones sint inter
            vos</p>
          <p xml:id="IIcor12_21" n="21">ne iterum cum venero humiliet me Deus apud vos et lugeam
            multos ex his qui ante peccaverunt et non egerunt paenitentiam super inmunditia et
            fornicatione et inpudicitia quam gesserunt</p>
        </div>
        <div xml:id="bible-IIcor13" n="13">
          <head>Caput 13</head>
          <p xml:id="IIcor13_1" n="1">ecce tertio hoc venio ad vos in ore duorum vel trium testium
            stabit omne verbum</p>
          <p xml:id="IIcor13_2" n="2">praedixi et praedico ut praesens bis et nunc absens his qui
            ante peccaverunt et ceteris omnibus quoniam si venero iterum non parcam</p>
          <p xml:id="IIcor13_3" n="3">an experimentum quaeritis eius qui in me loquitur Christi qui
            in vos non infirmatur sed potens est in vobis</p>
          <p xml:id="IIcor13_4" n="4">nam et si crucifixus est ex infirmitate sed vivit ex virtute
            Dei nam et nos infirmi sumus in illo sed vivemus cum eo ex virtute Dei in vobis</p>
          <p xml:id="IIcor13_5" n="5">vosmet ipsos temptate si estis in fide ipsi vos probate an non
            cognoscitis vos ipsos quia Christus Iesus in vobis est nisi forte reprobi estis</p>
          <p xml:id="IIcor13_6" n="6">spero autem quod cognoscetis quia nos non sumus reprobi</p>
          <p xml:id="IIcor13_7" n="7">oramus autem Deum ut nihil mali faciatis non ut nos probati
            pareamus sed ut vos quod bonum est faciatis nos autem ut reprobi simus</p>
          <p xml:id="IIcor13_8" n="8">non enim possumus aliquid adversus veritatem sed pro
            veritate</p>
          <p xml:id="IIcor13_9" n="9">gaudemus enim quando nos infirmi sumus vos autem potentes
            estis hoc et oramus vestram consummationem</p>
          <p xml:id="IIcor13_10" n="10">ideo haec absens scribo ut non praesens durius agam secundum
            potestatem quam Dominus dedit mihi in aedificationem et non in destructionem</p>
          <p xml:id="IIcor13_11" n="11">de cetero fratres gaudete perfecti estote exhortamini idem
            sapite pacem habete et Deus dilectionis et pacis erit vobiscum</p>
          <p xml:id="IIcor13_12" n="12">salutate invicem in osculo sancto salutant vos sancti
            omnes</p>
          <p xml:id="IIcor13_13" n="13">gratia Domini nostri Iesu Christi et caritas Dei et
            communicatio Sancti Spiritus cum omnibus vobis amen</p>
        </div>
      </div>
    </body>
  </text>
</TEI>

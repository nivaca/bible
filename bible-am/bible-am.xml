<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Amos</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-am">
        <div xml:id="bible-am1" n="1">
          <head>Caput 1</head>
          <p xml:id="am1_1" n="1">verba Amos qui fuit in pastoralibus de Thecuae quae vidit super
            Israhel in diebus Oziae regis Iuda et in diebus Hieroboam filii Ioas regis Israhel ante
            duos annos terraemotus</p>
          <p xml:id="am1_2" n="2">et dixit Dominus de Sion rugiet et de Hierusalem dabit vocem suam
            et luxerunt speciosa pastorum et exsiccatus est vertex Carmeli</p>
          <p xml:id="am1_3" n="3">haec dicit Dominus super tribus sceleribus Damasci et super
            quattuor non convertam eum eo quod trituraverint in plaustris ferreis Galaad</p>
          <p xml:id="am1_4" n="4">et mittam ignem in domum Azahel et devorabit domos Benadad</p>
          <p xml:id="am1_5" n="5">et conteram vectem Damasci et disperdam habitatorem de campo Idoli
            et tenentem sceptrum de domo Voluptatis et transferetur populus Syriae Cyrenen dicit
            Dominus</p>
          <p xml:id="am1_6" n="6">haec dicit Dominus super tribus sceleribus Gazae et super quattuor
            non convertam eum eo quod transtulerit captivitatem perfectam ut concluderet eam in
            Idumea</p>
          <p xml:id="am1_7" n="7">et mittam ignem in murum Gazae et devorabit aedes eius</p>
          <p xml:id="am1_8" n="8">et disperdam habitatorem de Azoto et tenentem sceptrum de Ascalone
            et convertam manum meam super Accaron et peribunt reliqui Philisthinorum dicit Dominus
            Deus</p>
          <p xml:id="am1_9" n="9">haec dicit Dominus super tribus sceleribus Tyri et super quattuor
            non convertam eum eo quod concluserint captivitatem perfectam in Idumea et non sint
            recordati foederis fratrum</p>
          <p xml:id="am1_10" n="10">et emittam ignem in murum Tyri et devorabit aedes eius</p>
          <p xml:id="am1_11" n="11">haec dicit Dominus super tribus sceleribus Edom et super
            quattuor non convertam eum eo quod persecutus sit in gladio fratrem suum et violaverit
            misericordiam eius et tenuerit ultra furorem suum et indignationem suam servaverit usque
            in finem</p>
          <p xml:id="am1_12" n="12">mittam ignem in Theman et devorabit aedes Bosrae</p>
          <p xml:id="am1_13" n="13">haec dicit Dominus super tribus sceleribus filiorum Ammon et
            super quattuor non convertam eum eo quod dissecuerit praegnantes Galaad ad dilatandum
            terminum suum</p>
          <p xml:id="am1_14" n="14">et succendam ignem in muro Rabbae et devorabit aedes eius in
            ululatu in die belli et in turbine in die commotionis</p>
          <p xml:id="am1_15" n="15">et ibit Melchom in captivitatem ipse et principes eius simul
            dicit Dominus</p>
        </div>
        <div xml:id="bible-am2" n="2">
          <head>Caput 2</head>
          <p xml:id="am2_1" n="1">haec dicit Dominus super tribus sceleribus Moab et super quattuor
            non convertam eum eo quod incenderit ossa regis Idumeae usque ad cinerem</p>
          <p xml:id="am2_2" n="2">et mittam ignem in Moab et devorabit aedes Carioth et morietur in
            sonitu Moab in clangore tubae</p>
          <p xml:id="am2_3" n="3">et disperdam iudicem de medio eius et omnes principes eius
            interficiam cum eo dicit Dominus</p>
          <p xml:id="am2_4" n="4">haec dicit Dominus super tribus sceleribus Iuda et super quattuor
            non convertam eum eo quod abiecerint legem Domini et mandata eius non custodierint
            deceperunt enim eos idola sua post quae abierant patres eorum</p>
          <p xml:id="am2_5" n="5">et mittam ignem in Iuda et devorabit aedes Hierusalem</p>
          <p xml:id="am2_6" n="6">haec dicit Dominus super tribus sceleribus Israhel et super
            quattuor non convertam eum pro eo quod vendiderit argento iustum et pauperem pro
            calciamentis</p>
          <p xml:id="am2_7" n="7">qui conterunt super pulverem terrae capita pauperum et viam
            humilium declinant et filius ac pater eius ierunt ad puellam ut violarent nomen sanctum
            meum</p>
          <p xml:id="am2_8" n="8">et super vestimentis pigneratis accubuerunt iuxta omne altare et
            vinum damnatorum bibebant in domo Dei sui</p>
          <p xml:id="am2_9" n="9">ego autem exterminavi Amorreum a facie eorum cuius altitudo
            cedrorum altitudo eius et fortis ipse quasi quercus et contrivi fructum eius desuper et
            radices eius subter</p>
          <p xml:id="am2_10" n="10">ego sum qui ascendere vos feci de terra Aegypti et eduxi vos in
            deserto quadraginta annis ut possideretis terram Amorrei</p>
          <p xml:id="am2_11" n="11">et suscitavi de filiis vestris in prophetas et de iuvenibus
            vestris nazarenos numquid non ita est filii Israhel dicit Dominus</p>
          <p xml:id="am2_12" n="12">et propinabatis nazarenis vino et prophetis mandabatis dicentes
            ne prophetetis</p>
          <p xml:id="am2_13" n="13">ecce ego stridebo super vos sicut stridet plaustrum onustum
            faeno</p>
          <p xml:id="am2_14" n="14">et peribit fuga a veloce et fortis non obtinebit virtutem suam
            et robustus non salvabit animam suam</p>
          <p xml:id="am2_15" n="15">et tenens arcum non stabit et velox pedibus suis non salvabitur
            et ascensor equi non salvabit animam suam</p>
          <p xml:id="am2_16" n="16">et robustus corde inter fortes nudus fugiet in die illa dicit
            Dominus</p>
        </div>
        <div xml:id="bible-am3" n="3">
          <head>Caput 3</head>
          <p xml:id="am3_1" n="1">audite verbum quod locutus est Dominus super vos filii Israhel
            super omni cognatione quam eduxi de terra Aegypti dicens</p>
          <p xml:id="am3_2" n="2">tantummodo vos cognovi ex omnibus cognationibus terrae idcirco
            visitabo super vos omnes iniquitates vestras</p>
          <p xml:id="am3_3" n="3">numquid ambulabunt duo pariter nisi convenerit eis</p>
          <p xml:id="am3_4" n="4">numquid rugiet leo in saltu nisi habuerit praedam numquid dabit
            catulus leonis vocem de cubili suo nisi aliquid adprehenderit</p>
          <p xml:id="am3_5" n="5">numquid cadet avis in laqueum terrae absque aucupe numquid
            auferetur laqueus de terra antequam quid ceperit</p>
          <p xml:id="am3_6" n="6">si clanget tuba in civitate et populus non expavescet si erit
            malum in civitate quod Dominus non fecit</p>
          <p xml:id="am3_7" n="7">quia non faciet Dominus Deus verbum nisi revelaverit secretum suum
            ad servos suos prophetas</p>
          <p xml:id="am3_8" n="8">leo rugiet quis non timebit Dominus Deus locutus est quis non
            prophetabit</p>
          <p xml:id="am3_9" n="9">auditum facite in aedibus Azoti et in aedibus terrae Aegypti et
            dicite congregamini super montes Samariae et videte insanias multas in medio eius et
            calumniam patientes in penetrabilibus eius</p>
          <p xml:id="am3_10" n="10">et nescierunt facere rectum dicit Dominus thesaurizantes
            iniquitatem et rapinas in aedibus suis</p>
          <p xml:id="am3_11" n="11">propterea haec dicit Dominus Deus tribulabitur et circumietur
            terra et detrahetur ex te fortitudo tua et diripientur aedes tuae</p>
          <p xml:id="am3_12" n="12">haec dicit Dominus quomodo si eruat pastor de ore leonis duo
            crura aut extremum auriculae sic eruentur filii Israhel qui habitant in Samaria in plaga
            lectuli et in Damasco grabatti</p>
          <p xml:id="am3_13" n="13">audite et contestamini in domo Iacob dicit Dominus Deus
            exercituum</p>
          <p xml:id="am3_14" n="14">quia in die cum visitare coepero praevaricationes Israhel super
            eum visitabo et super altaria Bethel et amputabuntur cornua altaris et cadent in
            terram</p>
          <p xml:id="am3_15" n="15">et percutiam domum hiemalem cum domo aestiva et peribunt domus
            eburneae et dissipabuntur aedes multae dicit Dominus</p>
        </div>
        <div xml:id="bible-am4" n="4">
          <head>Caput 4</head>
          <p xml:id="am4_1" n="1">audite verbum hoc vaccae pingues quae estis in monte Samariae quae
            calumniam facitis egenis et confringitis pauperes quae dicitis dominis vestris adferte
            et bibemus</p>
          <p xml:id="am4_2" n="2">iuravit Dominus Deus in sancto suo quia ecce dies venient super
            vos et levabunt vos in contis et reliquias vestras in ollis ferventibus</p>
          <p xml:id="am4_3" n="3">et per aperturas exibitis altera contra alteram et proiciemini in
            Armon dicit Dominus</p>
          <p xml:id="am4_4" n="4">venite ad Bethel et impie agite ad Galgalam et multiplicate
            praevaricationem et offerte mane victimas vestras tribus diebus decimas vestras</p>
          <p xml:id="am4_5" n="5">et sacrificate de fermentato laudem et vocate voluntarias
            oblationes et adnuntiate sic enim voluistis filii Israhel dicit Dominus Deus</p>
          <p xml:id="am4_6" n="6">unde et ego dedi vobis stuporem dentium in cunctis urbibus vestris
            et indigentiam panum in omnibus locis vestris et non estis reversi ad me dicit
            Dominus</p>
          <p xml:id="am4_7" n="7">ego quoque prohibui a vobis imbrem cum adhuc tres menses
            superessent usque ad messem et plui super civitatem unam et super civitatem alteram non
            plui pars una conpluta est et pars super quam non plui aruit</p>
          <p xml:id="am4_8" n="8">et venerunt duae et tres civitates ad civitatem unam ut biberent
            aquam et non sunt satiatae et non redistis ad me dicit Dominus</p>
          <p xml:id="am4_9" n="9">percussi vos in vento urente et in aurugine multitudinem hortorum
            vestrorum et vinearum vestrarum oliveta vestra et ficeta vestra comedit eruca et non
            redistis ad me dicit Dominus</p>
          <p xml:id="am4_10" n="10">misi in vos mortem in via Aegypti percussi in gladio iuvenes
            vestros usque ad captivitatem equorum vestrorum et ascendere feci putredinem castrorum
            vestrorum in nares vestras et non redistis ad me dicit Dominus</p>
          <p xml:id="am4_11" n="11">subverti vos sicut subvertit Deus Sodomam et Gomorram et facti
            estis quasi torris raptus de incendio et non redistis ad me dicit Dominus</p>
          <p xml:id="am4_12" n="12">quapropter haec faciam tibi Israhel postquam autem haec fecero
            tibi praeparare in occursum Dei tui Israhel</p>
          <p xml:id="am4_13" n="13">quia ecce formans montes et creans ventum et adnuntians homini
            eloquium suum faciens matutinam nebulam et gradiens super excelsa terrae Dominus Deus
            exercituum nomen eius</p>
        </div>
        <div xml:id="bible-am5" n="5">
          <head>Caput 5</head>
          <p xml:id="am5_1" n="1">audite verbum istud quod ego levo super vos planctum domus Israhel
            cecidit non adiciet ut resurgat</p>
          <p xml:id="am5_2" n="2">virgo Israhel proiecta est in terram suam non est qui suscitet
            eam</p>
          <p xml:id="am5_3" n="3">quia haec dicit Dominus Deus urbs de qua egrediebantur mille
            relinquentur in ea centum et de qua egrediebantur centum relinquentur in ea decem in
            domo Israhel</p>
          <p xml:id="am5_4" n="4">quia haec dicit Dominus domui Israhel quaerite me et vivetis</p>
          <p xml:id="am5_5" n="5">et nolite quaerere Bethel et in Galgala nolite intrare et in
            Bersabee non transibitis quia Galgala captiva ducetur et Bethel erit inutilis</p>
          <p xml:id="am5_6" n="6">quaerite Dominum et vivite ne forte conburatur ut ignis domus
            Ioseph et devorabit et non erit qui extinguat Bethel</p>
          <p xml:id="am5_7" n="7">qui convertitis in absinthium iudicium et iustitiam in terra
            relinquitis</p>
          <p xml:id="am5_8" n="8">facientem Arcturum et Orionem et convertentem in mane tenebras et
            diem nocte mutantem qui vocat aquas maris et effundit eas super faciem terrae Dominus
            nomen eius</p>
          <p xml:id="am5_9" n="9">qui subridet vastitatem super robustum et depopulationem super
            potentem adfert</p>
          <p xml:id="am5_10" n="10">odio habuerunt in porta corripientem et loquentem perfecte
            abominati sunt</p>
          <p xml:id="am5_11" n="11">idcirco pro eo quod diripiebatis pauperem et praedam electam
            tollebatis ab eo domos quadro lapide aedificabitis et non habitabitis in eis vineas
            amantissimas plantabitis et non bibetis vinum earum</p>
          <p xml:id="am5_12" n="12">quia cognovi multa scelera vestra et fortia peccata vestra
            hostes iusti accipientes munus et pauperes in porta deprimentes</p>
          <p xml:id="am5_13" n="13">ideo prudens in tempore illo tacebit quia tempus malum est</p>
          <p xml:id="am5_14" n="14">quaerite bonum et non malum ut vivatis et erit Dominus Deus
            exercituum vobiscum sicut dixistis</p>
          <p xml:id="am5_15" n="15">odite malum et diligite bonum et constituite in porta iudicium
            si forte misereatur Dominus Deus exercituum reliquiis Ioseph</p>
          <p xml:id="am5_16" n="16">propterea haec dicit Dominus Deus exercituum Dominator in
            omnibus plateis planctus et in cunctis quae foris sunt dicetur vae vae et vocabunt
            agricolam ad luctum et ad planctum eos qui sciunt plangere</p>
          <p xml:id="am5_17" n="17">et in omnibus vineis erit planctus quia pertransibo in medio tui
            dicit Dominus</p>
          <p xml:id="am5_18" n="18">vae desiderantibus diem Domini ad quid eam vobis dies Domini
            ista tenebrae et non lux</p>
          <p xml:id="am5_19" n="19">quomodo si fugiat vir a facie leonis et occurrat ei ursus et
            ingrediatur domum et innitatur manu sua super parietem et mordeat eum coluber</p>
          <p xml:id="am5_20" n="20">numquid non tenebrae dies Domini et non lux et caligo et non
            splendor in ea</p>
          <p xml:id="am5_21" n="21">odi et proieci festivitates vestras et non capiam odorem coetuum
            vestrorum</p>
          <p xml:id="am5_22" n="22">quod si adtuleritis mihi holocaustomata et munera vestra non
            suscipiam et vota pinguium vestrorum non respiciam</p>
          <p xml:id="am5_23" n="23">aufer a me tumultum carminum tuorum et cantica lyrae tuae non
            audiam</p>
          <p xml:id="am5_24" n="24">et revelabitur quasi aqua iudicium et iustitia quasi torrens
            fortis</p>
          <p xml:id="am5_25" n="25">numquid hostias et sacrificium obtulistis mihi in deserto
            quadraginta annis domus Israhel</p>
          <p xml:id="am5_26" n="26">et portastis tabernaculum Moloch vestro et imaginem idolorum
            vestrorum sidus dei vestri quae fecistis vobis</p>
          <p xml:id="am5_27" n="27">et migrare vos faciam trans Damascum dixit Dominus Deus
            exercituum nomen eius</p>
        </div>
        <div xml:id="bible-am6" n="6">
          <head>Caput 6</head>
          <p xml:id="am6_1" n="1">vae qui opulenti estis in Sion et confiditis in monte Samariae
            optimates capita populorum ingredientes pompatice domum Israhel</p>
          <p xml:id="am6_2" n="2">transite in Chalanne et videte et ite inde in Emath magnam et
            descendite in Geth Palestinorum et ad optima quaeque regna horum si latior terminus
            eorum termino vestro est</p>
          <p xml:id="am6_3" n="3">qui separati estis in diem malum et adpropinquatis solio
            iniquitatis</p>
          <p xml:id="am6_4" n="4">qui dormitis in lectis eburneis et lascivitis in stratis vestris
            qui comeditis agnum de grege et vitulos de medio armenti</p>
          <p xml:id="am6_5" n="5">qui canitis ad vocem psalterii sicut David putaverunt se habere
            vasa cantici</p>
          <p xml:id="am6_6" n="6">bibentes in fialis vinum et optimo unguento delibuti et nihil
            patiebantur super contritione Ioseph</p>
          <p xml:id="am6_7" n="7">quapropter nunc migrabunt in capite transmigrantium et auferetur
            factio lascivientium</p>
          <p xml:id="am6_8" n="8">iuravit Dominus Deus in anima sua dicit Dominus Deus exercituum
            detestor ego superbiam Iacob et domos eius odi et tradam civitatem cum habitatoribus
            suis</p>
          <p xml:id="am6_9" n="9">quod si reliqui fuerint decem viri in domo una et ipsi
            morientur</p>
          <p xml:id="am6_10" n="10">et tollet eum propinquus suus et conburet eum ut efferat ossa de
            domo et dicet ei qui in penetrabilibus domus est numquid adhuc est apud te</p>
          <p xml:id="am6_11" n="11">et respondebit finis est et dicet ei tace et non recorderis
            nominis Domini</p>
          <p xml:id="am6_12" n="12">quia ecce Dominus mandabit et percutiet domum maiorem ruinis et
            domum minorem scissionibus</p>
          <p xml:id="am6_13" n="13">numquid currere queunt in petris equi aut arari potest in
            bubalis quoniam convertistis in amaritudinem iudicium et fructum iustitiae in
            absinthium</p>
          <p xml:id="am6_14" n="14">qui laetamini in nihili qui dicitis numquid non in fortitudine
            nostra adsumpsimus nobis cornua</p>
          <p xml:id="am6_15" n="15">ecce enim suscitabo super vos domus Israhel dicit Dominus Deus
            exercituum gentem et conterent vos ab introitu Emath usque ad torrentem Deserti</p>
        </div>
        <div xml:id="bible-am7" n="7">
          <head>Caput 7</head>
          <p xml:id="am7_1" n="1">haec ostendit mihi Dominus Deus et ecce fictor lucustae in
            principio germinantium serotini imbris et ecce serotinus post tonsorem regis</p>
          <p xml:id="am7_2" n="2">et factum est cum consummasset comedere herbam terrae et dixi
            Domine Deus propitius esto obsecro quis suscitabit Iacob quia parvulus est</p>
          <p xml:id="am7_3" n="3">misertus est Dominus super hoc non erit dixit Dominus</p>
          <p xml:id="am7_4" n="4">haec ostendit mihi Dominus Deus et ecce vocabat iudicium ad ignem
            Dominus Deus et devoravit abyssum multam et comedit simul partem</p>
          <p xml:id="am7_5" n="5">et dixi Domine Deus quiesce obsecro quis suscitabit Iacob quia
            parvulus est</p>
          <p xml:id="am7_6" n="6">misertus est Dominus super hoc sed et istud non erit dixit Dominus
            Deus</p>
          <p xml:id="am7_7" n="7">haec ostendit mihi et ecce Dominus stans super murum litum et in
            manu eius trulla cementarii</p>
          <p xml:id="am7_8" n="8">et dixit Dominus ad me quid tu vides Amos et dixi trullam
            cementarii et dixit Dominus ecce ego ponam trullam in medio populi mei Israhel non
            adiciam ultra superinducere eum</p>
          <p xml:id="am7_9" n="9">et demolientur excelsa idoli et sanctificationes Israhel
            desolabuntur et consurgam super domum Hieroboam in gladio</p>
          <p xml:id="am7_10" n="10">et misit Amasias sacerdos Bethel ad Hieroboam regem Israhel
            dicens rebellavit contra te Amos in medio domus Israhel non poterit terra sustinere
            universos sermones eius</p>
          <p xml:id="am7_11" n="11">haec enim dicit Amos in gladio morietur Hieroboam et Israhel
            captivus migrabit de terra sua</p>
          <p xml:id="am7_12" n="12">et dixit Amasias ad Amos qui vides gradere fuge in terram Iuda
            et comede ibi panem et ibi prophetabis</p>
          <p xml:id="am7_13" n="13">et in Bethel non adicies ultra ut prophetes quia sanctificatio
            regis est et domus regni est</p>
          <p xml:id="am7_14" n="14">et respondit Amos et dixit ad Amasiam non sum propheta et non
            sum filius prophetae sed armentarius ego sum vellicans sycomoros</p>
          <p xml:id="am7_15" n="15">et tulit me Dominus cum sequerer gregem et dixit ad me Dominus
            vade propheta ad populum meum Israhel</p>
          <p xml:id="am7_16" n="16">et nunc audi verbum Domini tu dicis non prophetabis super
            Israhel et non stillabis super domum idoli</p>
          <p xml:id="am7_17" n="17">propter hoc haec dicit Dominus uxor tua in civitate fornicabitur
            et filii tui et filiae tuae in gladio cadent et humus tua funiculo metietur et tu in
            terra polluta morieris et Israhel captivus migrabit de terra sua</p>
        </div>
        <div xml:id="bible-am8" n="8">
          <head>Caput 8</head>
          <p xml:id="am8_1" n="1">haec ostendit mihi Dominus Deus et ecce uncinus pomorum</p>
          <p xml:id="am8_2" n="2">et dixit quid tu vides Amos et dixi uncinum pomorum et dixit
            Dominus ad me venit finis super populum meum Israhel non adiciam ultra ut pertranseam
            eum</p>
          <p xml:id="am8_3" n="3">et stridebunt cardines templi in die illa dicit Dominus Deus multi
            morientur in omni loco proicietur silentium</p>
          <p xml:id="am8_4" n="4">audite hoc qui conteritis pauperem et deficere facitis egenos
            terrae</p>
          <p xml:id="am8_5" n="5">dicentes quando transibit mensis et venundabimus merces et
            sabbatum et aperiemus frumentum ut inminuamus mensuram et augeamus siclum et subponamus
            stateras dolosas</p>
          <p xml:id="am8_6" n="6">ut possideamus in argento egenos et pauperes pro calciamentis et
            quisquilias frumenti vendamus</p>
          <p xml:id="am8_7" n="7">iuravit Dominus in superbia Iacob si oblitus fuero usque ad finem
            omnia opera eorum</p>
          <p xml:id="am8_8" n="8">numquid super isto non commovebitur terra et lugebit omnis
            habitator eius et ascendet quasi fluvius universus et eicietur et defluet quasi rivus
            Aegypti</p>
          <p xml:id="am8_9" n="9">et erit in die illa dicit Dominus occidet sol meridie et
            tenebrescere faciam terram in die luminis</p>
          <p xml:id="am8_10" n="10">et convertam festivitates vestras in luctum et omnia cantica
            vestra in planctum et inducam super omne dorsum vestrum saccum et super omne caput
            calvitium et ponam eam quasi luctum unigeniti et novissima eius quasi diem amarum</p>
          <p xml:id="am8_11" n="11">ecce dies veniunt dicit Dominus et mittam famem in terram non
            famem panis neque sitim aquae sed audiendi verbum Domini</p>
          <p xml:id="am8_12" n="12">et commovebuntur a mari usque ad mare et ab aquilone usque ad
            orientem circumibunt quaerentes verbum Domini et non invenient</p>
          <p xml:id="am8_13" n="13">in die illa deficient virgines pulchrae et adulescentes in
            siti</p>
          <p xml:id="am8_14" n="14">qui iurant in delicto Samariae et dicunt vivit deus tuus Dan et
            vivit via Bersabee et cadent et non resurgent ultra</p>
        </div>
        <div xml:id="bible-am9" n="9">
          <head>Caput 9</head>
          <p xml:id="am9_1" n="1">vidi Dominum stantem super altare et dixit percute cardinem et
            commoveantur superliminaria avaritia enim in capite omnium et novissimum eorum in gladio
            interficiam non erit fuga eis fugiet et non salvabitur ex eis qui fugerit</p>
          <p xml:id="am9_2" n="2">si descenderint usque ad infernum inde manus mea educet eos et si
            ascenderint usque ad caelum inde detraham eos</p>
          <p xml:id="am9_3" n="3">et si absconditi fuerint in vertice Carmeli inde scrutans auferam
            eos et si celaverint se ab oculis meis in fundo maris ibi mandabo serpenti et mordebit
            eos</p>
          <p xml:id="am9_4" n="4">et si abierint in captivitatem coram inimicis suis ibi mandabo
            gladio et occidet eos et ponam oculos meos super eos in malum et non in bonum</p>
          <p xml:id="am9_5" n="5">et Dominus Deus exercituum qui tangit terram et tabescet et
            lugebunt omnes habitantes in ea et ascendet sicut rivus omnis et defluet sicut fluvius
            Aegypti</p>
          <p xml:id="am9_6" n="6">qui aedificat in caelo ascensionem suam et fasciculum suum super
            terram fundavit qui vocat aquas maris et effundit eas super faciem terrae Dominus nomen
            eius</p>
          <p xml:id="am9_7" n="7">numquid non ut filii Aethiopum vos estis mihi filii Israhel ait
            Dominus numquid non Israhel ascendere feci de terra Aegypti et Palestinos de Cappadocia
            et Syros de Cyrene</p>
          <p xml:id="am9_8" n="8">ecce oculi Domini Dei super regnum peccans et conteram illud a
            facie terrae verumtamen conterens non conteram domum Iacob dicit Dominus</p>
          <p xml:id="am9_9" n="9">ecce enim ego mandabo et concutiam in omnibus gentibus domum
            Israhel sicut concutitur in cribro et non cadet lapillus super terram</p>
          <p xml:id="am9_10" n="10">in gladio morientur omnes peccatores populi mei qui dicunt non
            adpropinquabit et non veniet super nos malum</p>
          <p xml:id="am9_11" n="11">in die illo suscitabo tabernaculum David quod cecidit et
            reaedificabo aperturas murorum eius et ea quae corruerant instaurabo et reaedificabo eum
            sicut diebus antiquis</p>
          <p xml:id="am9_12" n="12">ut possideant reliquias Idumeae et omnes nationes eo quod
            invocatum sit nomen meum super eos dicit Dominus faciens haec</p>
          <p xml:id="am9_13" n="13">ecce dies veniunt dicit Dominus et conprehendet arator messorem
            et calcator uvae mittentem semen et stillabunt montes dulcedinem et omnes colles culti
            erunt</p>
          <p xml:id="am9_14" n="14">et convertam captivitatem populi mei Israhel et aedificabunt
            civitates desertas et habitabunt et plantabunt vineas et bibent vinum earum et facient
            hortos et comedent fructus eorum</p>
          <p xml:id="am9_15" n="15">et plantabo eos super humum suam et non evellam eos ultra de
            terra sua quam dedi eis dicit Dominus Deus tuus</p>
        </div>
      </div>
    </body>
  </text>
</TEI>

<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Klagelieder</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-lam">
        <div xml:id="bible-lam1" n="1">
          <head>Caput 1</head>
          <p xml:id="lam1_1" n="1">ALEPH quomodo sedit sola civitas plena populo facta est quasi
            vidua domina gentium princeps provinciarum facta est sub tributo</p>
          <p xml:id="lam1_2" n="2">BETH plorans ploravit in nocte et lacrimae eius in maxillis eius
            non est qui consoletur eam ex omnibus caris eius omnes amici eius spreverunt eam et
            facti sunt ei inimici</p>
          <p xml:id="lam1_3" n="3">GIMEL migravit Iuda propter adflictionem et multitudinem
            servitutis habitavit inter gentes nec invenit requiem omnes persecutores eius
            adprehenderunt eam inter angustias</p>
          <p xml:id="lam1_4" n="4">DELETH viae Sion lugent eo quod non sint qui veniant ad
            sollemnitatem omnes portae eius destructae sacerdotes eius gementes virgines eius
            squalidae et ipsa oppressa amaritudine</p>
          <p xml:id="lam1_5" n="5">HE facti sunt hostes eius in capite inimici illius locupletati
            sunt quia Dominus locutus est super eam propter multitudinem iniquitatum eius parvuli
            eius ducti sunt captivi ante faciem tribulantis</p>
          <p xml:id="lam1_6" n="6">VAV et egressus est a filia Sion omnis decor eius facti sunt
            principes eius velut arietes non invenientes pascuam et abierunt absque fortitudine ante
            faciem subsequentis</p>
          <p xml:id="lam1_7" n="7">ZAI recordata est Hierusalem dierum adflictionis suae et
            praevaricationis omnium desiderabilium suorum quae habuerat a diebus antiquis cum
            caderet populus eius in manu hostili et non esset auxiliator viderunt eam hostes et
            deriserunt sabbata eius</p>
          <p xml:id="lam1_8" n="8">HETH peccatum peccavit Hierusalem propterea instabilis facta est
            omnes qui glorificabant eam spreverunt illam quia viderunt ignominiam eius ipsa autem
            gemens et conversa retrorsum</p>
          <p xml:id="lam1_9" n="9">TETH sordes eius in pedibus eius nec recordata est finis sui
            deposita est vehementer non habens consolatorem vide Domine adflictionem meam quoniam
            erectus est inimicus</p>
          <p xml:id="lam1_10" n="10">IOTH manum suam misit hostis ad omnia desiderabilia eius quia
            vidit gentes ingressas sanctuarium suum de quibus praeceperas ne intrarent in ecclesiam
            tuam</p>
          <p xml:id="lam1_11" n="11">CAPH omnis populus eius gemens et quaerens panem dederunt
            pretiosa quaeque pro cibo ad refocilandam animam vide Domine considera quoniam facta sum
            vilis</p>
          <p xml:id="lam1_12" n="12">LAMED o vos omnes qui transitis per viam adtendite et videte si
            est dolor sicut dolor meus quoniam vindemiavit me ut locutus est Dominus in die irae
            furoris sui</p>
          <p xml:id="lam1_13" n="13">MEM de excelso misit ignem in ossibus meis et erudivit me
            expandit rete pedibus meis convertit me retrorsum posuit me desolatam tota die maerore
            confectam</p>
          <p xml:id="lam1_14" n="14">NUN vigilavit iugum iniquitatum mearum in manu eius convolutae
            sunt et inpositae collo meo infirmata est virtus mea dedit me Dominus in manu de qua non
            potero surgere</p>
          <p xml:id="lam1_15" n="15">SAMECH abstulit omnes magnificos meos Dominus de medio mei
            vocavit adversum me tempus ut contereret electos meos torcular calcavit Dominus virgini
            filiae Iuda</p>
          <p xml:id="lam1_16" n="16">AIN idcirco ego plorans et oculus meus deducens aquam quia
            longe factus est a me consolator convertens animam meam facti sunt filii mei perditi
            quoniam invaluit inimicus</p>
          <p xml:id="lam1_17" n="17">FE expandit Sion manus suas non est qui consoletur eam mandavit
            Dominus adversum Iacob in circuitu eius hostes eius facta est Hierusalem quasi polluta
            menstruis inter eos</p>
          <p xml:id="lam1_18" n="18">SADE iustus est Dominus quia os eius ad iracundiam provocavi
            audite obsecro universi populi et videte dolorem meum virgines meae et iuvenes mei
            abierunt in captivitatem</p>
          <p xml:id="lam1_19" n="19">COPH vocavi amicos meos et ipsi deceperunt me sacerdotes mei et
            senes mei in urbe consumpti sunt quia quaesierunt cibum sibi ut refocilarent animam
            suam</p>
          <p xml:id="lam1_20" n="20">RES vide Domine quoniam tribulor venter meus conturbatus est
            subversum est cor meum in memet ipsa quoniam amaritudine plena sum foris interfecit
            gladius et domi mors similis est</p>
          <p xml:id="lam1_21" n="21">SEN audierunt quia ingemesco ego et non est qui consoletur me
            omnes inimici mei audierunt malum meum laetati sunt quoniam tu fecisti adduxisti diem
            consolationis et fient similes mei</p>
          <p xml:id="lam1_22" n="22">THAU ingrediatur omne malum eorum coram te et devindemia eos
            sicut vindemiasti me propter omnes iniquitates meas multi enim gemitus mei et cor meum
            maerens</p>
        </div>
        <div xml:id="bible-lam2" n="2">
          <head>Caput 2</head>
          <p xml:id="lam2_1" n="1">ALEPH quomodo obtexit caligine in furore suo Dominus filiam Sion
            proiecit de caelo terram inclitam Israhel et non recordatus est scabilli pedum suorum in
            die furoris sui</p>
          <p xml:id="lam2_2" n="2">BETH praecipitavit Dominus nec pepercit omnia speciosa Iacob
            destruxit in furore suo munitiones virginis Iuda deiecit in terram polluit regnum et
            principes eius</p>
          <p xml:id="lam2_3" n="3">GIMEL confregit in ira furoris omne cornu Israhel avertit
            retrorsum dexteram suam a facie inimici et succendit in Iacob quasi ignem flammae
            devorantis in gyro</p>
          <p xml:id="lam2_4" n="4">DELETH tetendit arcum suum quasi inimicus firmavit dexteram suam
            quasi hostis et occidit omne quod pulchrum erat visu in tabernaculo filiae Sion effudit
            quasi ignem indignationem suam</p>
          <p xml:id="lam2_5" n="5">HE factus est Dominus velut inimicus praecipitavit Israhel
            praecipitavit omnia moenia eius dissipavit munitiones eius et replevit in filia Iuda
            humiliatum et humiliatam</p>
          <p xml:id="lam2_6" n="6">VAV et dissipavit quasi hortum tentorium suum demolitus est
            tabernaculum suum oblivioni tradidit Dominus in Sion festivitatem et sabbatum et
            obprobrio in indignatione furoris sui regem et sacerdotem</p>
          <p xml:id="lam2_7" n="7">ZAI reppulit Dominus altare suum maledixit sanctificationi suae
            tradidit in manu inimici muros turrium eius vocem dederunt in domo Domini sicut in die
            sollemni</p>
          <p xml:id="lam2_8" n="8">HETH cogitavit Dominus dissipare murum filiae Sion tetendit
            funiculum suum et non avertit manum suam a perditione luxitque antemurale et murus
            pariter dissipatus est</p>
          <p xml:id="lam2_9" n="9">TETH defixae sunt in terra portae eius perdidit et contrivit
            vectes eius regem eius et principes eius in gentibus non est lex et prophetae eius non
            invenerunt visionem a Domino</p>
          <p xml:id="lam2_10" n="10">IOTH sederunt in terra conticuerunt senes filiae Sion
            consperserunt cinere capita sua accincti sunt ciliciis abiecerunt in terra capita sua
            virgines Hierusalem</p>
          <p xml:id="lam2_11" n="11">CAPH defecerunt prae lacrimis oculi mei conturbata sunt viscera
            mea effusum est in terra iecur meum super contritione filiae populi mei cum deficeret
            parvulus et lactans in plateis oppidi</p>
          <p xml:id="lam2_12" n="12">LAMED matribus suis dixerunt ubi est triticum et vinum cum
            deficerent quasi vulnerati in plateis civitatis cum exhalarent animas suas in sinu
            matrum suarum</p>
          <p xml:id="lam2_13" n="13">MEM cui conparabo te vel cui adsimilabo te filia Hierusalem cui
            exaequabo te et consolabor te virgo filia Sion magna enim velut mare contritio tua quis
            medebitur tui</p>
          <p xml:id="lam2_14" n="14">NUN prophetae tui viderunt tibi falsa et stulta nec aperiebant
            iniquitatem tuam ut te ad paenitentiam provocarent viderunt autem tibi adsumptiones
            falsas et eiectiones</p>
          <p xml:id="lam2_15" n="15">SAMECH plauserunt super te manibus omnes transeuntes per viam
            sibilaverunt et moverunt caput suum super filiam Hierusalem haecine est urbs dicentes
            perfecti decoris gaudium universae terrae</p>
          <p xml:id="lam2_16" n="16">FE aperuerunt super te os suum omnes inimici tui sibilaverunt
            et fremuerunt dentibus dixerunt devoravimus en ista est dies quam expectabamus invenimus
            vidimus</p>
          <p xml:id="lam2_17" n="17">AIN fecit Dominus quae cogitavit conplevit sermonem suum quem
            praeceperat a diebus antiquis destruxit et non pepercit et laetificavit super te
            inimicum et exaltavit cornu hostium tuorum</p>
          <p xml:id="lam2_18" n="18">SADE clamavit cor eorum ad Dominum super muros filiae Sion
            deduc quasi torrentem lacrimas per diem et per noctem non des requiem tibi neque taceat
            pupilla oculi tui</p>
          <p xml:id="lam2_19" n="19">COPH consurge lauda in nocte in principio vigiliarum effunde
            sicut aqua cor tuum ante conspectum Domini leva ad eum manus tuas pro anima parvulorum
            tuorum qui defecerunt in fame in capite omnium conpetorum</p>
          <p xml:id="lam2_20" n="20">RES vide Domine et considera quem vindemiaveris ita ergone
            comedent mulieres fructum suum parvulos ad mensuram palmae si occidetur in sanctuario
            Domini sacerdos et propheta</p>
          <p xml:id="lam2_21" n="21">SEN iacuerunt in terra foris puer et senex virgines meae et
            iuvenes mei ceciderunt in gladio interfecisti in die furoris tui percussisti nec
            misertus es</p>
          <p xml:id="lam2_22" n="22">THAU vocasti quasi ad diem sollemnem qui terrerent me de
            circuitu et non fuit in die furoris Domini qui effugeret et relinqueretur quos educavi
            et enutrivi inimicus meus consumpsit eos</p>
        </div>
        <div xml:id="bible-lam3" n="3">
          <head>Caput 3</head>
          <p xml:id="lam3_1" n="1">ALEPH ego vir videns paupertatem meam in virga indignationis
            eius</p>
          <p xml:id="lam3_2" n="2">ALEPH me minavit et adduxit in tenebris et non in lucem</p>
          <p xml:id="lam3_3" n="3">ALEPH tantum in me vertit et convertit manum suam tota die</p>
          <p xml:id="lam3_4" n="4">BETH vetustam fecit pellem meam et carnem meam contrivit ossa
            mea</p>
          <p xml:id="lam3_5" n="5">BETH aedificavit in gyro meo et circumdedit me felle et
            labore</p>
          <p xml:id="lam3_6" n="6">BETH in tenebrosis conlocavit me quasi mortuos sempiternos</p>
          <p xml:id="lam3_7" n="7">GIMEL circumaedificavit adversum me ut non egrediar adgravavit
            conpedem meam</p>
          <p xml:id="lam3_8" n="8">GIMEL sed et cum clamavero et rogavero exclusit orationem
            meam</p>
          <p xml:id="lam3_9" n="9">GIMEL conclusit vias meas lapidibus quadris semitas meas
            subvertit</p>
          <p xml:id="lam3_10" n="10">DELETH ursus insidians factus est mihi leo in absconditis</p>
          <p xml:id="lam3_11" n="11">DELETH semitas meas subvertit et confregit me posuit me
            desolatam</p>
          <p xml:id="lam3_12" n="12">DELETH tetendit arcum suum et posuit me quasi signum ad
            sagittam</p>
          <p xml:id="lam3_13" n="13">HE misit in renibus meis filias faretrae suae</p>
          <p xml:id="lam3_14" n="14">HE factus sum in derisu omni populo meo canticum eorum tota
            die</p>
          <p xml:id="lam3_15" n="15">HE replevit me amaritudinibus inebriavit me absinthio</p>
          <p xml:id="lam3_16" n="16">VAV et fregit ad numerum dentes meos cibavit me cinere</p>
          <p xml:id="lam3_17" n="17">VAV et repulsa est anima mea oblitus sum bonorum</p>
          <p xml:id="lam3_18" n="18">VAV et dixi periit finis meus et spes mea a Domino</p>
          <p xml:id="lam3_19" n="19">ZAI recordare paupertatis et transgressionis meae absinthii et
            fellis</p>
          <p xml:id="lam3_20" n="20">ZAI memoria memor ero et tabescet in me anima mea</p>
          <p xml:id="lam3_21" n="21">ZAI hoc recolens in corde meo ideo sperabo</p>
          <p xml:id="lam3_22" n="22">HETH misericordiae Domini quia non sumus consumpti quia non
            defecerunt miserationes eius</p>
          <p xml:id="lam3_23" n="23">HETH novae diluculo multa est fides tua</p>
          <p xml:id="lam3_24" n="24">HETH pars mea Dominus dixit anima mea propterea expectabo
            eum</p>
          <p xml:id="lam3_25" n="25">TETH bonus est Dominus sperantibus in eum animae quaerenti
            illum</p>
          <p xml:id="lam3_26" n="26">TETH bonum est praestolari cum silentio salutare Domini</p>
          <p xml:id="lam3_27" n="27">TETH bonum est viro cum portaverit iugum ab adulescentia
            sua</p>
          <p xml:id="lam3_28" n="28">IOTH sedebit solitarius et tacebit quia levavit super se</p>
          <p xml:id="lam3_29" n="29">IOTH ponet in pulvere os suum si forte sit spes</p>
          <p xml:id="lam3_30" n="30">IOTH dabit percutienti se maxillam saturabitur obprobriis</p>
          <p xml:id="lam3_31" n="31">CAPH quia non repellet in sempiternum Dominus</p>
          <p xml:id="lam3_32" n="32">CAPH quia si abiecit et miserebitur secundum multitudinem
            misericordiarum suarum</p>
          <p xml:id="lam3_33" n="33">CAPH non enim humiliavit ex corde suo et abiecit filios
            hominis</p>
          <p xml:id="lam3_34" n="34">LAMED ut contereret sub pedibus suis omnes vinctos terrae</p>
          <p xml:id="lam3_35" n="35">LAMED ut declinaret iudicium viri in conspectu vultus
            Altissimi</p>
          <p xml:id="lam3_36" n="36">LAMED ut perverteret hominem in iudicio suo Dominus
            ignoravit</p>
          <p xml:id="lam3_37" n="37">MEM quis est iste qui dixit ut fieret Domino non iubente</p>
          <p xml:id="lam3_38" n="38">MEM ex ore Altissimi non egredientur nec mala nec bona</p>
          <p xml:id="lam3_39" n="39">MEM quid murmuravit homo vivens vir pro peccatis suis</p>
          <p xml:id="lam3_40" n="40">NUN scrutemur vias nostras et quaeramus et revertamur ad
            Dominum</p>
          <p xml:id="lam3_41" n="41">NUN levemus corda nostra cum manibus ad Dominum in caelos</p>
          <p xml:id="lam3_42" n="42">NUN nos inique egimus et ad iracundiam provocavimus idcirco tu
            inexorabilis es</p>
          <p xml:id="lam3_43" n="43">SAMECH operuisti in furore et percussisti nos occidisti nec
            pepercisti</p>
          <p xml:id="lam3_44" n="44">SAMECH opposuisti nubem tibi ne transeat oratio</p>
          <p xml:id="lam3_45" n="45">SAMECH eradicationem et abiectionem posuisti me in medio
            populorum</p>
          <p xml:id="lam3_46" n="46">FE aperuerunt super nos os suum omnes inimici</p>
          <p xml:id="lam3_47" n="47">FE formido et laqueus facta est nobis vaticinatio et
            contritio</p>
          <p xml:id="lam3_48" n="48">FE divisiones aquarum deduxit oculus meus in contritione filiae
            populi mei</p>
          <p xml:id="lam3_49" n="49">AIN oculus meus adflictus est nec tacuit eo quod non esset
            requies</p>
          <p xml:id="lam3_50" n="50">AIN donec respiceret et videret Dominus de caelis</p>
          <p xml:id="lam3_51" n="51">AIN oculus meus depraedatus est animam meam in cunctis filiabus
            urbis meae</p>
          <p xml:id="lam3_52" n="52">SADE venatione ceperunt me quasi avem inimici mei gratis</p>
          <p xml:id="lam3_53" n="53">SADE lapsa est in lacu vita mea et posuerunt lapidem super
            me</p>
          <p xml:id="lam3_54" n="54">SADE inundaverunt aquae super caput meum dixi perii</p>
          <p xml:id="lam3_55" n="55">COPH invocavi nomen tuum Domine de lacis novissimis</p>
          <p xml:id="lam3_56" n="56">COPH vocem meam audisti ne avertas aurem tuam a singultu meo et
            clamoribus</p>
          <p xml:id="lam3_57" n="57">COPH adpropinquasti in die quando invocavi te dixisti ne
            timeas</p>
          <p xml:id="lam3_58" n="58">RES iudicasti Domine causam animae meae redemptor vitae
            meae</p>
          <p xml:id="lam3_59" n="59">RES vidisti Domine iniquitatem adversum me iudica iudicium
            meum</p>
          <p xml:id="lam3_60" n="60">RES vidisti omnem furorem universas cogitationes eorum adversum
            me</p>
          <p xml:id="lam3_61" n="61">SEN audisti obprobria eorum Domine omnes cogitationes eorum
            adversum me</p>
          <p xml:id="lam3_62" n="62">SEN labia insurgentium mihi et meditationes eorum adversum me
            tota die</p>
          <p xml:id="lam3_63" n="63">SEN sessionem eorum et resurrectionem eorum vide ego sum
            psalmus eorum</p>
          <p xml:id="lam3_64" n="64">THAU reddes eis vicem Domine iuxta opera manuum suarum</p>
          <p xml:id="lam3_65" n="65">THAU dabis eis scutum cordis laborem tuum</p>
          <p xml:id="lam3_66" n="66">THAU persequeris in furore et conteres eos sub caelis
            Domine</p>
        </div>
        <div xml:id="bible-lam4" n="4">
          <head>Caput 4</head>
          <p xml:id="lam4_1" n="1">ALEPH quomodo obscuratum est aurum mutatus est color optimus
            dispersi sunt lapides sanctuarii in capite omnium platearum</p>
          <p xml:id="lam4_2" n="2">BETH filii Sion incliti et amicti auro primo quomodo reputati
            sunt in vasa testea opus manuum figuli</p>
          <p xml:id="lam4_3" n="3">GIMEL sed et lamiae nudaverunt mammam lactaverunt catulos suos
            filia populi mei crudelis quasi strutio in deserto</p>
          <p xml:id="lam4_4" n="4">DELETH adhesit lingua lactantis ad palatum eius in siti parvuli
            petierunt panem et non erat qui frangeret eis</p>
          <p xml:id="lam4_5" n="5">HE qui vescebantur voluptuose interierunt in viis qui
            nutriebantur in croceis amplexati sunt stercora</p>
          <p xml:id="lam4_6" n="6">VAV et maior effecta est iniquitas filiae populi mei peccato
            Sodomorum quae subversa est in momento et non ceperunt in ea manus</p>
          <p xml:id="lam4_7" n="7">ZAI candidiores nazarei eius nive nitidiores lacte rubicundiores
            ebore antiquo sapphyro pulchriores</p>
          <p xml:id="lam4_8" n="8">HETH denigrata est super carbones facies eorum et non sunt
            cogniti in plateis adhesit cutis eorum ossibus aruit et facta est quasi lignum</p>
          <p xml:id="lam4_9" n="9">TETH melius fuit occisis gladio quam interfectis fame quoniam
            isti extabuerunt consumpti ab sterilitate terrae</p>
          <p xml:id="lam4_10" n="10">IOTH manus mulierum misericordium coxerunt filios suos facti
            sunt cibus earum in contritione filiae populi mei</p>
          <p xml:id="lam4_11" n="11">CAPH conplevit Dominus furorem suum effudit iram indignationis
            suae et succendit ignem in Sion et devoravit fundamenta eius</p>
          <p xml:id="lam4_12" n="12">LAMED non crediderunt reges terrae et universi habitatores
            orbis quoniam ingrederetur hostis et inimicus per portas Hierusalem</p>
          <p xml:id="lam4_13" n="13">MEM propter peccata prophetarum eius iniquitates sacerdotum
            eius qui effuderunt in medio eius sanguinem iustorum</p>
          <p xml:id="lam4_14" n="14">NUN erraverunt caeci in plateis polluti sunt sanguine cumque
            non possent tenuerunt lacinias suas</p>
          <p xml:id="lam4_15" n="15">SAMECH recedite polluti clamaverunt eis recedite abite nolite
            tangere iurgati quippe sunt et commoti dixerunt inter gentes non addet ultra ut habitet
            in eis</p>
          <p xml:id="lam4_16" n="16">FE facies Domini divisit eos non addet ut respiciat eos facies
            sacerdotum non erubuerunt neque senum miserti sunt</p>
          <p xml:id="lam4_17" n="17">AIN cum adhuc subsisteremus defecerunt oculi nostri ad auxilium
            nostrum vanum cum respiceremus adtenti ad gentem quae salvare non poterat</p>
          <p xml:id="lam4_18" n="18">SADE lubricaverunt vestigia nostra in itinere platearum
            nostrarum adpropinquavit finis noster conpleti sunt dies nostri quia venit finis
            noster</p>
          <p xml:id="lam4_19" n="19">COPH velociores fuerunt persecutores nostri aquilis caeli super
            montes persecuti sunt nos in deserto insidiati sunt nobis</p>
          <p xml:id="lam4_20" n="20">RES spiritus oris nostri christus dominus captus est in
            peccatis nostris cui diximus in umbra tua vivemus in gentibus</p>
          <p xml:id="lam4_21" n="21">SEN gaude et laetare filia Edom quae habitas in terra Hus ad te
            quoque perveniet calix inebriaberis atque nudaberis</p>
          <p xml:id="lam4_22" n="22">THAU conpleta est iniquitas tua filia Sion non addet ultra ut
            transmigret te visitavit iniquitatem tuam filia Edom discoperuit peccata tua</p>
        </div>
        <div xml:id="bible-lam5" n="5">
          <head>Caput 5</head>
          <p xml:id="lam5_1" n="1">recordare Domine quid acciderit nobis intuere et respice
            obprobrium nostrum</p>
          <p xml:id="lam5_2" n="2">hereditas nostra versa est ad alienos domus nostrae ad
            extraneos</p>
          <p xml:id="lam5_3" n="3">pupilli facti sumus absque patre matres nostrae quasi viduae</p>
          <p xml:id="lam5_4" n="4">aquam nostram pecunia bibimus ligna nostra pretio
            conparavimus</p>
          <p xml:id="lam5_5" n="5">cervicibus minabamur lassis non dabatur requies</p>
          <p xml:id="lam5_6" n="6">Aegypto dedimus manum et Assyriis ut saturaremur pane</p>
          <p xml:id="lam5_7" n="7">patres nostri peccaverunt et non sunt et nos iniquitates eorum
            portavimus</p>
          <p xml:id="lam5_8" n="8">servi dominati sunt nostri non fuit qui redimeret de manu
            eorum</p>
          <p xml:id="lam5_9" n="9">in animabus nostris adferebamus panem nobis a facie gladii in
            deserto</p>
          <p xml:id="lam5_10" n="10">pellis nostra quasi clibanus exusta est a facie tempestatum
            famis</p>
          <p xml:id="lam5_11" n="11">mulieres in Sion humiliaverunt virgines in civitatibus Iuda</p>
          <p xml:id="lam5_12" n="12">principes manu suspensi sunt facies senum non erubuerunt</p>
          <p xml:id="lam5_13" n="13">adulescentibus inpudice abusi sunt et pueri in ligno
            corruerunt</p>
          <p xml:id="lam5_14" n="14">senes de portis defecerunt iuvenes de choro psallentium</p>
          <p xml:id="lam5_15" n="15">defecit gaudium cordis nostri versus est in luctu chorus
            noster</p>
          <p xml:id="lam5_16" n="16">cecidit corona capitis nostri vae nobis quia peccavimus</p>
          <p xml:id="lam5_17" n="17">propterea maestum factum est cor nostrum ideo contenebrati sunt
            oculi nostri</p>
          <p xml:id="lam5_18" n="18">propter montem Sion quia disperiit vulpes ambulaverunt in
            eo</p>
          <p xml:id="lam5_19" n="19">tu autem Domine in aeternum permanebis solium tuum in
            generatione et generatione</p>
          <p xml:id="lam5_20" n="20">quare in perpetuum oblivisceris nostri derelinques nos in
            longitudinem dierum</p>
          <p xml:id="lam5_21" n="21">converte nos Domine ad te et convertemur innova dies nostros
            sicut a principio</p>
          <p xml:id="lam5_22" n="22">sed proiciens reppulisti nos iratus es contra nos
            vehementer</p>
        </div>
      </div>
    </body>
  </text>
</TEI>

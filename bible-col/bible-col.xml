<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Kolosser</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-col">
        <div xml:id="bible-col1" n="1">
          <head>Caput 1</head>
          <p xml:id="col1_1" n="1">Paulus apostolus Christi Iesu per voluntatem Dei et Timotheus
            frater</p>
          <p xml:id="col1_2" n="2">his qui sunt Colossis sanctis et fidelibus fratribus in Christo
            Iesu gratia vobis et pax a Deo Patre nostro</p>
          <p xml:id="col1_3" n="3">gratias agimus Deo et Patri Domini nostri Iesu Christi semper pro
            vobis orantes</p>
          <p xml:id="col1_4" n="4">audientes fidem vestram in Christo Iesu et dilectionem quam
            habetis in sanctos omnes</p>
          <p xml:id="col1_5" n="5">propter spem quae reposita est vobis in caelis quam audistis in
            verbo veritatis evangelii</p>
          <p xml:id="col1_6" n="6">quod pervenit ad vos sicut et in universo mundo est et
            fructificat et crescit sicut in vobis ex ea die qua audistis et cognovistis gratiam Dei
            in veritate</p>
          <p xml:id="col1_7" n="7">sicut didicistis ab Epaphra carissimo conservo nostro qui est
            fidelis pro vobis minister Christi Iesu</p>
          <p xml:id="col1_8" n="8">qui etiam manifestavit nobis dilectionem vestram in Spiritu</p>
          <p xml:id="col1_9" n="9">ideo et nos ex qua die audivimus non cessamus pro vobis orantes
            et postulantes ut impleamini agnitione voluntatis eius in omni sapientia et intellectu
            spiritali</p>
          <p xml:id="col1_10" n="10">ut ambuletis digne Deo per omnia placentes in omni opere bono
            fructificantes et crescentes in scientia Dei</p>
          <p xml:id="col1_11" n="11">in omni virtute confortati secundum potentiam claritatis eius
            in omni patientia et longanimitate cum gaudio</p>
          <p xml:id="col1_12" n="12">gratias agentes Patri qui dignos nos fecit in partem sortis
            sanctorum in lumine</p>
          <p xml:id="col1_13" n="13">qui eripuit nos de potestate tenebrarum et transtulit in regnum
            Filii dilectionis suae</p>
          <p xml:id="col1_14" n="14">in quo habemus redemptionem remissionem peccatorum</p>
          <p xml:id="col1_15" n="15">qui est imago Dei invisibilis primogenitus omnis creaturae</p>
          <p xml:id="col1_16" n="16">quia in ipso condita sunt universa in caelis et in terra
            visibilia et invisibilia sive throni sive dominationes sive principatus sive potestates
            omnia per ipsum et in ipso creata sunt</p>
          <p xml:id="col1_17" n="17">et ipse est ante omnes et omnia in ipso constant</p>
          <p xml:id="col1_18" n="18">et ipse est caput corporis ecclesiae qui est principium
            primogenitus ex mortuis ut sit in omnibus ipse primatum tenens</p>
          <p xml:id="col1_19" n="19">quia in ipso conplacuit omnem plenitudinem habitare</p>
          <p xml:id="col1_20" n="20">et per eum reconciliare omnia in ipsum pacificans per sanguinem
            crucis eius sive quae in terris sive quae in caelis sunt</p>
          <p xml:id="col1_21" n="21">et vos cum essetis aliquando alienati et inimici sensu in
            operibus malis</p>
          <p xml:id="col1_22" n="22">nunc autem reconciliavit in corpore carnis eius per mortem
            exhibere vos sanctos et inmaculatos et inreprehensibiles coram ipso</p>
          <p xml:id="col1_23" n="23">si tamen permanetis in fide fundati et stabiles et inmobiles ab
            spe evangelii quod audistis quod praedicatum est in universa creatura quae sub caelo est
            cuius factus sum ego Paulus minister</p>
          <p xml:id="col1_24" n="24">qui nunc gaudeo in passionibus pro vobis et adimpleo ea quae
            desunt passionum Christi in carne mea pro corpore eius quod est ecclesia</p>
          <p xml:id="col1_25" n="25">cuius factus sum ego minister secundum dispensationem Dei quae
            data est mihi in vos ut impleam verbum Dei</p>
          <p xml:id="col1_26" n="26">mysterium quod absconditum fuit a saeculis et generationibus
            nunc autem manifestatum est sanctis eius</p>
          <p xml:id="col1_27" n="27">quibus voluit Deus notas facere divitias gloriae sacramenti
            huius in gentibus quod est Christus in vobis spes gloriae</p>
          <p xml:id="col1_28" n="28">quem nos adnuntiamus corripientes omnem hominem et docentes
            omnem hominem in omni sapientia ut exhibeamus omnem hominem perfectum in Christo
            Iesu</p>
          <p xml:id="col1_29" n="29">in quo et laboro certando secundum operationem eius quam
            operatur in me in virtute</p>
        </div>
        <div xml:id="bible-col2" n="2">
          <head>Caput 2</head>
          <p xml:id="col2_1" n="1">volo enim vos scire qualem sollicitudinem habeam pro vobis et pro
            his qui sunt Laodiciae et quicumque non viderunt faciem meam in carne</p>
          <p xml:id="col2_2" n="2">ut consolentur corda ipsorum instructi in caritate et in omnes
            divitias plenitudinis intellectus in agnitionem mysterii Dei Patris Christi Iesu</p>
          <p xml:id="col2_3" n="3">in quo sunt omnes thesauri sapientiae et scientiae absconditi</p>
          <p xml:id="col2_4" n="4">hoc autem dico ut nemo vos decipiat in subtilitate sermonum</p>
          <p xml:id="col2_5" n="5">nam et si corpore absens sum sed spiritu vobiscum sum gaudens et
            videns ordinem vestrum et firmamentum eius quae in Christo est fidei vestrae</p>
          <p xml:id="col2_6" n="6">sicut ergo accepistis Christum Iesum Dominum in ipso ambulate</p>
          <p xml:id="col2_7" n="7">radicati et superaedificati in ipso et confirmati fide sicut et
            didicistis abundantes in gratiarum actione</p>
          <p xml:id="col2_8" n="8">videte ne quis vos decipiat per philosophiam et inanem fallaciam
            secundum traditionem hominum secundum elementa mundi et non secundum Christum</p>
          <p xml:id="col2_9" n="9">quia in ipso inhabitat omnis plenitudo divinitatis
            corporaliter</p>
          <p xml:id="col2_10" n="10">et estis in illo repleti qui est caput omnis principatus et
            potestatis</p>
          <p xml:id="col2_11" n="11">in quo et circumcisi estis circumcisione non manufacta in
            expoliatione corporis carnis in circumcisione Christi</p>
          <p xml:id="col2_12" n="12">consepulti ei in baptismo in quo et resurrexistis per fidem
            operationis Dei qui suscitavit illum a mortuis</p>
          <p xml:id="col2_13" n="13">et vos cum mortui essetis in delictis et praeputio carnis
            vestrae convivificavit cum illo donans vobis omnia delicta</p>
          <p xml:id="col2_14" n="14">delens quod adversum nos erat chirografum decretis quod erat
            contrarium nobis et ipsum tulit de medio adfigens illud cruci</p>
          <p xml:id="col2_15" n="15">expolians principatus et potestates traduxit palam triumphans
            illos in semet ipso</p>
          <p xml:id="col2_16" n="16">nemo ergo vos iudicet in cibo aut in potu aut in parte diei
            festi aut neomeniae aut sabbatorum</p>
          <p xml:id="col2_17" n="17">quae sunt umbra futurorum corpus autem Christi</p>
          <p xml:id="col2_18" n="18">nemo vos seducat volens in humilitate et religione angelorum
            quae non vidit ambulans frustra inflatus sensu carnis suae</p>
          <p xml:id="col2_19" n="19">et non tenens caput ex quo totum corpus per nexus et
            coniunctiones subministratum et constructum crescit in augmentum Dei</p>
          <p xml:id="col2_20" n="20">si mortui estis cum Christo ab elementis mundi quid adhuc
            tamquam viventes in mundo decernitis</p>
          <p xml:id="col2_21" n="21">ne tetigeris neque gustaveris neque contrectaveris</p>
          <p xml:id="col2_22" n="22">quae sunt omnia in interitu ipso usu secundum praecepta et
            doctrinas hominum</p>
          <p xml:id="col2_23" n="23">quae sunt rationem quidem habentia sapientiae in superstitione
            et humilitate et ad non parcendum corpori non in honore aliquo ad saturitatem carnis</p>
        </div>
        <div xml:id="bible-col3" n="3">
          <head>Caput 3</head>
          <p xml:id="col3_1" n="1">igitur si conresurrexistis Christo quae sursum sunt quaerite ubi
            Christus est in dextera Dei sedens</p>
          <p xml:id="col3_2" n="2">quae sursum sunt sapite non quae supra terram</p>
          <p xml:id="col3_3" n="3">mortui enim estis et vita vestra abscondita est cum Christo in
            Deo</p>
          <p xml:id="col3_4" n="4">cum Christus apparuerit vita vestra tunc et vos apparebitis cum
            ipso in gloria</p>
          <p xml:id="col3_5" n="5">mortificate ergo membra vestra quae sunt super terram
            fornicationem inmunditiam libidinem concupiscentiam malam et avaritiam quae est
            simulacrorum servitus</p>
          <p xml:id="col3_6" n="6">propter quae venit ira Dei super filios incredulitatis</p>
          <p xml:id="col3_7" n="7">in quibus et vos ambulastis aliquando cum viveretis in illis</p>
          <p xml:id="col3_8" n="8">nunc autem deponite et vos omnia iram indignationem malitiam
            blasphemiam turpem sermonem de ore vestro</p>
          <p xml:id="col3_9" n="9">nolite mentiri invicem expoliantes vos veterem hominem cum
            actibus eius</p>
          <p xml:id="col3_10" n="10">et induentes novum eum qui renovatur in agnitionem secundum
            imaginem eius qui creavit eum</p>
          <p xml:id="col3_11" n="11">ubi non est gentilis et Iudaeus circumcisio et praeputium
            barbarus et Scytha servus et liber sed omnia et in omnibus Christus</p>
          <p xml:id="col3_12" n="12">induite vos ergo sicut electi Dei sancti et dilecti viscera
            misericordiae benignitatem humilitatem modestiam patientiam</p>
          <p xml:id="col3_13" n="13">subportantes invicem et donantes vobis ipsis si quis adversus
            aliquem habet querellam sicut et Dominus donavit vobis ita et vos</p>
          <p xml:id="col3_14" n="14">super omnia autem haec caritatem quod est vinculum
            perfectionis</p>
          <p xml:id="col3_15" n="15">et pax Christi exultet in cordibus vestris in qua et vocati
            estis in uno corpore et grati estote</p>
          <p xml:id="col3_16" n="16">verbum Christi habitet in vobis abundanter in omni sapientia
            docentes et commonentes vosmet ipsos psalmis hymnis canticis spiritalibus in gratia
            cantantes in cordibus vestris Deo</p>
          <p xml:id="col3_17" n="17">omne quodcumque facitis in verbo aut in opere omnia in nomine
            Domini Iesu gratias agentes Deo et Patri per ipsum</p>
          <p xml:id="col3_18" n="18">mulieres subditae estote viris sicut oportet in Domino</p>
          <p xml:id="col3_19" n="19">viri diligite uxores et nolite amari esse ad illas</p>
          <p xml:id="col3_20" n="20">filii oboedite parentibus per omnia hoc enim placitum est in
            Domino</p>
          <p xml:id="col3_21" n="21">patres nolite ad indignationem provocare filios vestros ut non
            pusillo animo fiant</p>
          <p xml:id="col3_22" n="22">servi oboedite per omnia dominis carnalibus non ad oculum
            servientes quasi hominibus placentes sed in simplicitate cordis timentes Dominum</p>
          <p xml:id="col3_23" n="23">quodcumque facitis ex animo operamini sicut Domino et non
            hominibus</p>
          <p xml:id="col3_24" n="24">scientes quod a Domino accipietis retributionem hereditatis
            Domino Christo servite</p>
          <p xml:id="col3_25" n="25">qui enim iniuriam facit recipiet id quod inique gessit et non
            est personarum acceptio</p>
        </div>
        <div xml:id="bible-col4" n="4">
          <head>Caput 4</head>
          <p xml:id="col4_1" n="1">domini quod iustum est et aequum servis praestate scientes
            quoniam et vos Dominum habetis in caelo</p>
          <p xml:id="col4_2" n="2">orationi instate vigilantes in ea in gratiarum actione</p>
          <p xml:id="col4_3" n="3">orantes simul et pro nobis ut Deus aperiat nobis ostium sermonis
            ad loquendum mysterium Christi propter quod etiam vinctus sum</p>
          <p xml:id="col4_4" n="4">ut manifestem illud ita ut oportet me loqui</p>
          <p xml:id="col4_5" n="5">in sapientia ambulate ad eos qui foris sunt tempus redimentes</p>
          <p xml:id="col4_6" n="6">sermo vester semper in gratia sale sit conditus ut sciatis
            quomodo oporteat vos unicuique respondere</p>
          <p xml:id="col4_7" n="7">quae circa me sunt omnia vobis nota faciet Tychicus carissimus
            frater et fidelis minister et conservus in Domino</p>
          <p xml:id="col4_8" n="8">quem misi ad vos ad hoc ipsum ut cognoscat quae circa vos sunt et
            consoletur corda vestra</p>
          <p xml:id="col4_9" n="9">cum Onesimo carissimo et fideli fratre qui est ex vobis omnia
            quae hic aguntur nota facient vobis</p>
          <p xml:id="col4_10" n="10">salutat vos Aristarchus concaptivus meus et Marcus consobrinus
            Barnabae de quo accepistis mandata si venerit ad vos excipite illum</p>
          <p xml:id="col4_11" n="11">et Iesus qui dicitur Iustus qui sunt ex circumcisione hii soli
            sunt adiutores in regno Dei qui mihi fuerunt solacio</p>
          <p xml:id="col4_12" n="12">salutat vos Epaphras qui ex vobis est servus Christi Iesu
            semper sollicitus pro vobis in orationibus ut stetis perfecti et pleni in omni voluntate
            Dei</p>
          <p xml:id="col4_13" n="13">testimonium enim illi perhibeo quod habet multum laborem pro
            vobis et pro his qui sunt Laodiciae et qui Hierapoli</p>
          <p xml:id="col4_14" n="14">salutat vos Lucas medicus carissimus et Demas</p>
          <p xml:id="col4_15" n="15">salutate fratres qui sunt Laodiciae et Nympham et quae in domo
            eius est ecclesiam</p>
          <p xml:id="col4_16" n="16">et cum lecta fuerit apud vos epistula facite ut et in
            Laodicensium ecclesia legatur et eam quae Laodicensium est vos legatis</p>
          <p xml:id="col4_17" n="17">et dicite Archippo vide ministerium quod accepisti in Domino ut
            illud impleas</p>
          <p xml:id="col4_18" n="18">salutatio mea manu Pauli memores estote vinculorum meorum
            gratia vobiscum amen</p>
        </div>
      </div>
    </body>
  </text>
</TEI>

<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>1 Johannes</title>
        <author/>
      </titleStmt>
      <editionStmt>
        <edition n="0.0.0-dev"><date when="2011-10-04">October 04, 2011</date></edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="http://creativecommons.org/licenses/by-nc-nd/4.0/"
              >Creative Commons Attribution-NonCommercial-NoDerivs 4.0 License</ref></p>
        </availability>
      </publicationStmt>
      <sourceDesc>
        <listBibl>
          <bibl>Biblia Sacra Vulgata - The Free Bible Group</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2011-10-04" status="draft" n="0.0.0"><p>File Started for the first
          time.</p></change>
      </listChange>
    </revisionDesc>
  </teiHeader>
  <text>
    <front>
      <div xml:id="starts-on"/>
    </front>
    <body>
      <div xml:id="bible-Iio">
        <div xml:id="bible-Iio1" n="1">
          <head>Caput 1</head>
          <p xml:id="Iio1_1" n="1">quod fuit ab initio quod audivimus quod vidimus oculis nostris
            quod perspeximus et manus nostrae temptaverunt de verbo vitae</p>
          <p xml:id="Iio1_2" n="2">et vita manifestata est et vidimus et testamur et adnuntiamus
            vobis vitam aeternam quae erat apud Patrem et apparuit nobis</p>
          <p xml:id="Iio1_3" n="3">quod vidimus et audivimus adnuntiamus et vobis ut et vos
            societatem habeatis nobiscum et societas nostra sit cum Patre et cum Filio eius Iesu
            Christo</p>
          <p xml:id="Iio1_4" n="4">et haec scribimus vobis ut gaudium nostrum sit plenum</p>
          <p xml:id="Iio1_5" n="5">et haec est adnuntiatio quam audivimus ab eo et adnuntiamus vobis
            quoniam Deus lux est et tenebrae in eo non sunt ullae</p>
          <p xml:id="Iio1_6" n="6">si dixerimus quoniam societatem habemus cum eo et in tenebris
            ambulamus mentimur et non facimus veritatem</p>
          <p xml:id="Iio1_7" n="7">si autem in luce ambulemus sicut et ipse est in luce societatem
            habemus ad invicem et sanguis Iesu Filii eius mundat nos ab omni peccato</p>
          <p xml:id="Iio1_8" n="8">si dixerimus quoniam peccatum non habemus ipsi nos seducimus et
            veritas in nobis non est</p>
          <p xml:id="Iio1_9" n="9">si confiteamur peccata nostra fidelis est et iustus ut remittat
            nobis peccata et emundet nos ab omni iniquitate</p>
          <p xml:id="Iio1_10" n="10">si dixerimus quoniam non peccavimus mendacem facimus eum et
            verbum eius non est in nobis</p>
        </div>
        <div xml:id="bible-Iio2" n="2">
          <head>Caput 2</head>
          <p xml:id="Iio2_1" n="1">filioli mei haec scribo vobis ut non peccetis sed et si quis
            peccaverit advocatum habemus apud Patrem Iesum Christum iustum</p>
          <p xml:id="Iio2_2" n="2">et ipse est propitiatio pro peccatis nostris non pro nostris
            autem tantum sed etiam pro totius mundi</p>
          <p xml:id="Iio2_3" n="3">et in hoc scimus quoniam cognovimus eum si mandata eius
            observemus</p>
          <p xml:id="Iio2_4" n="4">qui dicit se nosse eum et mandata eius non custodit mendax est in
            hoc veritas non est</p>
          <p xml:id="Iio2_5" n="5">qui autem servat verbum eius vere in hoc caritas Dei perfecta est
            in hoc scimus quoniam in ipso sumus</p>
          <p xml:id="Iio2_6" n="6">qui dicit se in ipso manere debet sicut ille ambulavit et ipse
            ambulare</p>
          <p xml:id="Iio2_7" n="7">carissimi non mandatum novum scribo vobis sed mandatum vetus quod
            habuistis ab initio mandatum vetus est verbum quod audistis</p>
          <p xml:id="Iio2_8" n="8">iterum mandatum novum scribo vobis quod est verum et in ipso et
            in vobis quoniam tenebrae transeunt et lumen verum iam lucet</p>
          <p xml:id="Iio2_9" n="9">qui dicit se in luce esse et fratrem suum odit in tenebris est
            usque adhuc</p>
          <p xml:id="Iio2_10" n="10">qui diligit fratrem suum in lumine manet et scandalum in eo non
            est</p>
          <p xml:id="Iio2_11" n="11">qui autem odit fratrem suum in tenebris est et in tenebris
            ambulat et nescit quo eat quoniam tenebrae obcaecaverunt oculos eius</p>
          <p xml:id="Iio2_12" n="12">scribo vobis filioli quoniam remittuntur vobis peccata propter
            nomen eius</p>
          <p xml:id="Iio2_13" n="13">scribo vobis patres quoniam cognovistis eum qui ab initio est
            scribo vobis adulescentes quoniam vicistis malignum</p>
          <p xml:id="Iio2_14" n="14">scripsi vobis infantes quoniam cognovistis Patrem scripsi vobis
            patres quia cognovistis eum qui ab initio scripsi vobis adulescentes quia fortes estis
            et verbum Dei in vobis manet et vicistis malignum</p>
          <p xml:id="Iio2_15" n="15">nolite diligere mundum neque ea quae in mundo sunt si quis
            diligit mundum non est caritas Patris in eo</p>
          <p xml:id="Iio2_16" n="16">quoniam omne quod est in mundo concupiscentia carnis et
            concupiscentia oculorum est et superbia vitae quae non est ex Patre sed ex mundo est</p>
          <p xml:id="Iio2_17" n="17">et mundus transit et concupiscentia eius qui autem facit
            voluntatem Dei manet in aeternum</p>
          <p xml:id="Iio2_18" n="18">filioli novissima hora est et sicut audistis quia antichristus
            venit nunc antichristi multi facti sunt unde scimus quoniam novissima hora est</p>
          <p xml:id="Iio2_19" n="19">ex nobis prodierunt sed non erant ex nobis nam si fuissent ex
            nobis permansissent utique nobiscum sed ut manifesti sint quoniam non sunt omnes ex
            nobis</p>
          <p xml:id="Iio2_20" n="20">sed vos unctionem habetis a Sancto et nostis omnia</p>
          <p xml:id="Iio2_21" n="21">non scripsi vobis quasi ignorantibus veritatem sed quasi
            scientibus eam et quoniam omne mendacium ex veritate non est</p>
          <p xml:id="Iio2_22" n="22">quis est mendax nisi is qui negat quoniam Iesus non est
            Christus hic est antichristus qui negat Patrem et Filium</p>
          <p xml:id="Iio2_23" n="23">omnis qui negat Filium nec Patrem habet qui confitetur Filium
            et Patrem habet</p>
          <p xml:id="Iio2_24" n="24">vos quod audistis ab initio in vobis permaneat si in vobis
            permanserit quod ab initio audistis et vos in Filio et Patre manebitis</p>
          <p xml:id="Iio2_25" n="25">et haec est repromissio quam ipse pollicitus est nobis vitam
            aeternam</p>
          <p xml:id="Iio2_26" n="26">haec scripsi vobis de eis qui seducunt vos</p>
          <p xml:id="Iio2_27" n="27">et vos unctionem quam accepistis ab eo manet in vobis et non
            necesse habetis ut aliquis doceat vos sed sicut unctio eius docet vos de omnibus et
            verum est et non est mendacium et sicut docuit vos manete in eo</p>
          <p xml:id="Iio2_28" n="28">et nunc filioli manete in eo ut cum apparuerit habeamus
            fiduciam et non confundamur ab eo in adventu eius</p>
          <p xml:id="Iio2_29" n="29">si scitis quoniam iustus est scitote quoniam et omnis qui facit
            iustitiam ex ipso natus est</p>
        </div>
        <div xml:id="bible-Iio3" n="3">
          <head>Caput 3</head>
          <p xml:id="Iio3_1" n="1">videte qualem caritatem dedit nobis Pater ut filii Dei nominemur
            et sumus propter hoc mundus non novit nos quia non novit eum</p>
          <p xml:id="Iio3_2" n="2">carissimi nunc filii Dei sumus et nondum apparuit quid erimus
            scimus quoniam cum apparuerit similes ei erimus quoniam videbimus eum sicuti est</p>
          <p xml:id="Iio3_3" n="3">et omnis qui habet spem hanc in eo sanctificat se sicut et ille
            sanctus est</p>
          <p xml:id="Iio3_4" n="4">omnis qui facit peccatum et iniquitatem facit et peccatum est
            iniquitas</p>
          <p xml:id="Iio3_5" n="5">et scitis quoniam ille apparuit ut peccata tolleret et peccatum
            in eo non est</p>
          <p xml:id="Iio3_6" n="6">omnis qui in eo manet non peccat omnis qui peccat non vidit eum
            nec cognovit eum</p>
          <p xml:id="Iio3_7" n="7">filioli nemo vos seducat qui facit iustitiam iustus est sicut et
            ille iustus est</p>
          <p xml:id="Iio3_8" n="8">qui facit peccatum ex diabolo est quoniam ab initio diabolus
            peccat in hoc apparuit Filius Dei ut dissolvat opera diaboli</p>
          <p xml:id="Iio3_9" n="9">omnis qui natus est ex Deo peccatum non facit quoniam semen
            ipsius in eo manet et non potest peccare quoniam ex Deo natus est</p>
          <p xml:id="Iio3_10" n="10">in hoc manifesti sunt filii Dei et filii diaboli omnis qui non
            est iustus non est de Deo et qui non diligit fratrem suum</p>
          <p xml:id="Iio3_11" n="11">quoniam haec est adnuntiatio quam audistis ab initio ut
            diligamus alterutrum</p>
          <p xml:id="Iio3_12" n="12">non sicut Cain ex maligno erat et occidit fratrem suum et
            propter quid occidit eum quoniam opera eius maligna erant fratris autem eius iusta</p>
          <p xml:id="Iio3_13" n="13">nolite mirari fratres si odit vos mundus</p>
          <p xml:id="Iio3_14" n="14">nos scimus quoniam translati sumus de morte in vitam quoniam
            diligimus fratres qui non diligit manet in morte</p>
          <p xml:id="Iio3_15" n="15">omnis qui odit fratrem suum homicida est et scitis quoniam
            omnis homicida non habet vitam aeternam in se manentem</p>
          <p xml:id="Iio3_16" n="16">in hoc cognovimus caritatem quoniam ille pro nobis animam suam
            posuit et nos debemus pro fratribus animas ponere</p>
          <p xml:id="Iio3_17" n="17">qui habuerit substantiam mundi et viderit fratrem suum necesse
            habere et clauserit viscera sua ab eo quomodo caritas Dei manet in eo</p>
          <p xml:id="Iio3_18" n="18">filioli non diligamus verbo nec lingua sed opere et
            veritate</p>
          <p xml:id="Iio3_19" n="19">in hoc cognoscimus quoniam ex veritate sumus et in conspectu
            eius suadeamus corda nostra</p>
          <p xml:id="Iio3_20" n="20">quoniam si reprehenderit nos cor maior est Deus corde nostro et
            novit omnia</p>
          <p xml:id="Iio3_21" n="21">carissimi si cor non reprehenderit nos fiduciam habemus ad
            Deum</p>
          <p xml:id="Iio3_22" n="22">et quodcumque petierimus accipiemus ab eo quoniam mandata eius
            custodimus et ea quae sunt placita coram eo facimus</p>
          <p xml:id="Iio3_23" n="23">et hoc est mandatum eius ut credamus in nomine Filii eius Iesu
            Christi et diligamus alterutrum sicut dedit mandatum nobis</p>
          <p xml:id="Iio3_24" n="24">et qui servat mandata eius in illo manet et ipse in eo et in
            hoc scimus quoniam manet in nobis de Spiritu quem nobis dedit</p>
        </div>
        <div xml:id="bible-Iio4" n="4">
          <head>Caput 4</head>
          <p xml:id="Iio4_1" n="1">carissimi nolite omni spiritui credere sed probate spiritus si ex
            Deo sint quoniam multi pseudoprophetae exierunt in mundum</p>
          <p xml:id="Iio4_2" n="2">in hoc cognoscitur Spiritus Dei omnis spiritus qui confitetur
            Iesum Christum in carne venisse ex Deo est</p>
          <p xml:id="Iio4_3" n="3">et omnis spiritus qui solvit Iesum ex Deo non est et hoc est
            antichristi quod audistis quoniam venit et nunc iam in mundo est</p>
          <p xml:id="Iio4_4" n="4">vos ex Deo estis filioli et vicistis eos quoniam maior est qui in
            vobis est quam qui in mundo</p>
          <p xml:id="Iio4_5" n="5">ipsi de mundo sunt ideo de mundo loquuntur et mundus eos
            audit</p>
          <p xml:id="Iio4_6" n="6">nos ex Deo sumus qui novit Deum audit nos qui non est ex Deo non
            audit nos in hoc cognoscimus Spiritum veritatis et spiritum erroris</p>
          <p xml:id="Iio4_7" n="7">carissimi diligamus invicem quoniam caritas ex Deo est et omnis
            qui diligit ex Deo natus est et cognoscit Deum</p>
          <p xml:id="Iio4_8" n="8">qui non diligit non novit Deum quoniam Deus caritas est</p>
          <p xml:id="Iio4_9" n="9">in hoc apparuit caritas Dei in nobis quoniam Filium suum
            unigenitum misit Deus in mundum ut vivamus per eum</p>
          <p xml:id="Iio4_10" n="10">in hoc est caritas non quasi nos dilexerimus Deum sed quoniam
            ipse dilexit nos et misit Filium suum propitiationem pro peccatis nostris</p>
          <p xml:id="Iio4_11" n="11">carissimi si sic Deus dilexit nos et nos debemus alterutrum
            diligere</p>
          <p xml:id="Iio4_12" n="12">Deum nemo vidit umquam si diligamus invicem Deus in nobis manet
            et caritas eius in nobis perfecta est</p>
          <p xml:id="Iio4_13" n="13">in hoc intellegimus quoniam in eo manemus et ipse in nobis
            quoniam de Spiritu suo dedit nobis</p>
          <p xml:id="Iio4_14" n="14">et nos vidimus et testificamur quoniam Pater misit Filium
            salvatorem mundi</p>
          <p xml:id="Iio4_15" n="15">quisque confessus fuerit quoniam Iesus est Filius Dei Deus in
            eo manet et ipse in Deo</p>
          <p xml:id="Iio4_16" n="16">et nos cognovimus et credidimus caritati quam habet Deus in
            nobis Deus caritas est et qui manet in caritate in Deo manet et Deus in eo</p>
          <p xml:id="Iio4_17" n="17">in hoc perfecta est caritas nobiscum ut fiduciam habeamus in
            die iudicii quia sicut ille est et nos sumus in hoc mundo</p>
          <p xml:id="Iio4_18" n="18">timor non est in caritate sed perfecta caritas foras mittit
            timorem quoniam timor poenam habet qui autem timet non est perfectus in caritate</p>
          <p xml:id="Iio4_19" n="19">nos ergo diligamus quoniam Deus prior dilexit nos</p>
          <p xml:id="Iio4_20" n="20">si quis dixerit quoniam diligo Deum et fratrem suum oderit
            mendax est qui enim non diligit fratrem suum quem vidit Deum quem non vidit quomodo
            potest diligere</p>
          <p xml:id="Iio4_21" n="21">et hoc mandatum habemus ab eo ut qui diligit Deum diligat et
            fratrem suum</p>
        </div>
        <div xml:id="bible-Iio5" n="5">
          <head>Caput 5</head>
          <p xml:id="Iio5_1" n="1">omnis qui credit quoniam Iesus est Christus ex Deo natus est et
            omnis qui diligit eum qui genuit diligit eum qui natus est ex eo</p>
          <p xml:id="Iio5_2" n="2">in hoc cognoscimus quoniam diligimus natos Dei cum Deum diligamus
            et mandata eius faciamus</p>
          <p xml:id="Iio5_3" n="3">haec est enim caritas Dei ut mandata eius custodiamus et mandata
            eius gravia non sunt</p>
          <p xml:id="Iio5_4" n="4">quoniam omne quod natum est ex Deo vincit mundum et haec est
            victoria quae vincit mundum fides nostra</p>
          <p xml:id="Iio5_5" n="5">quis est qui vincit mundum nisi qui credit quoniam Iesus est
            Filius Dei</p>
          <p xml:id="Iio5_6" n="6">hic est qui venit per aquam et sanguinem Iesus Christus non in
            aqua solum sed in aqua et sanguine et Spiritus est qui testificatur quoniam Christus est
            veritas</p>
          <p xml:id="Iio5_7" n="7">quia tres sunt qui testimonium dant</p>
          <p xml:id="Iio5_8" n="8">Spiritus et aqua et sanguis et tres unum sunt</p>
          <p xml:id="Iio5_9" n="9">si testimonium hominum accipimus testimonium Dei maius est
            quoniam hoc est testimonium Dei quod maius est quia testificatus est de Filio suo</p>
          <p xml:id="Iio5_10" n="10">qui credit in Filio Dei habet testimonium Dei in se qui non
            credit Filio mendacem facit eum quoniam non credidit in testimonio quod testificatus est
            Deus de Filio suo</p>
          <p xml:id="Iio5_11" n="11">et hoc est testimonium quoniam vitam aeternam dedit nobis Deus
            et haec vita in Filio eius est</p>
          <p xml:id="Iio5_12" n="12">qui habet Filium habet vitam qui non habet Filium Dei vitam non
            habet</p>
          <p xml:id="Iio5_13" n="13">haec scripsi vobis ut sciatis quoniam vitam habetis aeternam
            qui creditis in nomine Filii Dei</p>
          <p xml:id="Iio5_14" n="14">et haec est fiducia quam habemus ad eum quia quodcumque
            petierimus secundum voluntatem eius audit nos</p>
          <p xml:id="Iio5_15" n="15">et scimus quoniam audit nos quicquid petierimus scimus quoniam
            habemus petitiones quas postulavimus ab eo</p>
          <p xml:id="Iio5_16" n="16">qui scit fratrem suum peccare peccatum non ad mortem petet et
            dabit ei vitam peccantibus non ad mortem est peccatum ad mortem non pro illo dico ut
            roget</p>
          <p xml:id="Iio5_17" n="17">omnis iniquitas peccatum est et est peccatum non ad mortem</p>
          <p xml:id="Iio5_18" n="18">scimus quoniam omnis qui natus est ex Deo non peccat sed
            generatio Dei conservat eum et malignus non tangit eum</p>
          <p xml:id="Iio5_19" n="19">scimus quoniam ex Deo sumus et mundus totus in maligno positus
            est</p>
          <p xml:id="Iio5_20" n="20">et scimus quoniam Filius Dei venit et dedit nobis sensum ut
            cognoscamus verum Deum et simus in vero Filio eius hic est verus Deus et vita
            aeterna</p>
          <p xml:id="Iio5_21" n="21">filioli custodite vos a simulacris</p>
        </div>
      </div>
    </body>
  </text>
</TEI>
